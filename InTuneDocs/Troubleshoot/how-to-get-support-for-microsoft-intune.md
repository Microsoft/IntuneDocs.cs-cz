---
title: "Jak získat podporu | Microsoft Intune"
description: "Podpora je k dispozici online a po telefonu pro placené i zkušební předplatné."
keywords: 
author: Nbigman
manager: angrobe
ms.date: 07/13/2016
ms.topic: article
ms.prod: 
ms.service: microsoft-intune
ms.technology: 
ms.assetid: 4682b6b6-c9ef-483e-a6de-b8830cb98b63
ms.reviewer: cacamp
ms.suite: ems
translationtype: Human Translation
ms.sourcegitcommit: 9915b275101e287498217c4f35e1c0e56d2425c2
ms.openlocfilehash: d22fc07989feb7d74a7e576b7a69ae026fd60c48


---

# Jak získat podporu pro Microsoft Intune
 Podpora Microsoft Support poskytuje globální technickou a předprodejní podporu a podporu k fakturaci a správě předplatného pro Microsoft Intune. Podpora je k dispozici online a po telefonu pro placené i zkušební předplatné. Online technická podpora je k dispozici v angličtině a japonštině. Netechnické podpora je k dispozici v dalších jazycích.

V tomto tématu najdete pokyny k otevření žádosti o službu nebo volání telefonické podpory v mnoha jazycích.

Informace o samoobslužné nápovědě Intune najdete v tématu [Obecné tipy pro odstraňování potíží v Microsoft Intune](general-troubleshooting-tips-for-microsoft-intune.md) nebo libovolném tématu o odstraňování potíží pro specifické problémy uvedené v části **Související témata** tohoto tématu.
## Vytvoření online žádosti o službu

1.  Přihlaste se k [Centru pro správu Office 365](https://portal.office.com/admin/default.aspx#Overview_SupportPage_AltUSupportPage) pomocí svých přihlašovacích údajů Intune.

2.  V části **Vytvořit žádost o službu** vyberte kategorii problému, pro který chcete otevřít lístek:

    -   V případě problémů s fakturací, licencemi nebo účtem vyberte položku **Informace o fakturaci a produktech**.

    -   V případě všech ostatních problémů s Intune vyberte možnost **Správa mobilních zařízení**.

    > [!NOTE]
    > Možná budete muset zvolit **Další** pod seznamem, aby se zobrazily všechny kategorie.

3.  Na stránce **Identifikovat problém** vyberte položky **Funkce** a **Příznak**, se kterými potřebujete pomoct. Zobrazí se výzva k zadání informací do polí **Shrnutí problémů** a **Podrobnosti o problému**.

4.  Na stránce **Zkontrolujte návrhy** najdete odkazy na obsah, pomocí kterého možná zvládnete vyřešit problém sami.  Pokud problém nevyřešíte sami, můžete zvolit **Ano, pokračovat** v dolní části stránky a odeslat žádost o službu.

5.  Na stránce **Přidat podrobnosti** zadejte požadované informace. Volbou **Připojit soubor** můžete připojit snímky obrazovky nebo jiné dokumenty.

6.  Na stránce **Potvrdit a odeslat** zadejte kontaktní údaje, zkontrolujte svoji žádost a zvolte **Odeslat žádost**. Po odeslání žádosti se zobrazí seznam vašich žádosti o služby.

## Podpora po telefonu
V tématu [Kontaktujte telefonickou odbornou pomoc pro Microsoft Intune](contact-assisted-phone-support-for-microsoft-intune.md) najdete seznam telefonních čísel podpory podle zemí a oblastí, pracovní dobu podpory a podporované jazyky pro každou oblast.

## Sledování žádostí o služby
Pokud chcete sledovat své žádosti, přejděte do [Centra pro správu Office 365](https://portal.office.com/admin/default.aspx). V dolní části seznamu **Vytvořit žádost o službu** zvolte **Zobrazit všechny lístky podpory**. Ve výchozím nastavení se zobrazí všechny žádosti o služby, které jsou v otevřeném stavu. Pokud chcete změnit nastavení zobrazených žádostí, například aby se zobrazovaly zavřené žádosti, zvolte ikonu filtru v horním navigačním panelu a vyberte požadované zobrazení.

> [!NOTE]
> **Pokud používáte Microsoft System Center Configuration Manager** nebo **Microsoft System Center Endpoint Protection:** Technickou podporu pro Configuration Manager nebo Endpoint Protection získáte od svého partnera, případně přejděte do [Centra řešení Microsoft System Center Configuration Manager a System Center Endpoint Protection](http://www.microsoft.com/en-us/server-cloud/products/system-center-2012-r2/resources.aspx), kde najdete řadu materiálů pro svépomocné řešení a taky možnost otevření žádosti o podporu online nebo po telefonu.
>
> Technická podpora pro System Center Configuration Manager nebo System Center Endpoint Protection vyžaduje buď platbu nebo se odečte od stávajících licenčních smluv nebo smluv Premier Support.

## Další možnosti podpory

### Partneři
Můžete si vybrat partnera Microsoftu a delegovat mu funkce správy, včetně vytváření lístků žádostí o služby.

### Multilicence
Pokud jste už zakoupili licence od Microsoftu v rámci multilicenčního programu, použijte následující podporu:

-   Podporu související s licencemi a vyhledáním klíčů najdete na webu [Volume Licensing Service Center](http://go.microsoft.com/fwlink/p/?LinkID=282016).

-   Pokud máte dotazy k fakturaci, viz [Podpora k fakturaci a správě předplatného](http://support.microsoft.com/oas/default.aspx?prid=15371).

-   Obecné informace o multilicenčních programech najdete na webu [Licencování](http://go.microsoft.com/fwlink/p/?LinkID=282015).

## Odezva na případy podpory
Případům podpory, které obdržíme, přiřazujeme různé priority a nejnaléhavějšími případy se zabýváme jako prvními. Z důvodu stanovení priorit přiřazujeme každému případu úroveň závažnosti podle následující tabulky. Najdete v ní také dobu odezvy na jednotlivé úrovně závažnosti.

**Rychlost první odezvy:**

|Úroveň závažnosti|Popis provozu a podpory|Microsoft Intune / Enterprise Mobility Suite<br /><br />Premier|Microsoft Intune / Enterprise Mobility Suite<br /><br />Professional|
|------------------|--------------------------------------|------------------------------------------------------------------------------------------------|-----------------------------------------------------------------------------------------------------|
|Závažnost A (kritická)|Jedna nebo více služeb jsou nedostupné nebo nepoužitelné. Produkce, provoz nebo termíny nasazení jsou vážně ohrožené, případně hrozí vážný dopad na produkci nebo ziskovost. Je zasaženo víc uživatelů nebo služeb.|1 hodina|2 hodiny|
|Závažnost B (vysoká)|Služba je použitelná, ale je narušená. Situace má střední dopad na chod firmy a jde ji vyřešit během provozní doby. Je částečně zasažený jeden uživatel, zákazník nebo služba.|2 hodiny|4 hodiny|
|Závažnost C (střední)|Situace má minimální dopad na chod firmy. Tento problém je důležitý, ale pro zákazníka nemá významný dopad na aktuální službu nebo produktivitu. U jednoho uživatele dochází k částečnému narušení služby, ale existuje přijatelné alternativní řešení.|4 hodiny|8 hodin|

## Spolupráce na podpoře
Úspěch technické podpory závisí na spolupráci mezi oddělením podpory společnosti Microsoft a oddělením IT ve vaší společnosti.  Problémy se můžou rychle vyřešit díky počátečnímu úsilí o řešení potíží ve vaší organizaci v kombinaci s efektivní komunikací mezi vašimi správci a společností Microsoft.

### Čím můžou přispět vaši správci
Uživatelé s rolí správce Intune (včetně správců tenantů a správců služeb) mají oprávnění k přístupu ke konzole pro správu Intune a k přímé komunikaci se společností Microsoft o žádostech souvisejících s Intune. Mezi tyto správce můžou taky patřit partneři Microsoftu, které jste zadali jako delegované správce.

Správce:

-   Provádí správu služby a údržbu účtů.

-   Odesílá žádosti o služby společnosti Microsoft.

-   Zajišťuje nastavení a konfiguraci uživatelských účtu, aby mohli uživatelé získávat přístup ke službám.

-   Řeší problémy klientů s připojením a instalací softwaru.

-   Řeší problémy s dostupností služby v rámci vaší organizace.

-   Řeší problémy pomocí zdrojů společnosti Microsoft určených k samoobslužnému řešení.

Podpora společnosti Microsoft vám nabídne pomoc v případě, že problém navzdory vašemu úsilí o vyřešení stále přetrvává.

### Čím může přispět podpora společnosti Microsoft
Součásti naší role:

-   Odstraňování potíží, správa a řešení problémů a eskalací zákazníka

-   Shromažďování a ověřování informací týkajících se konkrétních žádostí o službu

-   Poskytování správy koordinace a řešení problému

-   Udržování komunikace s vašimi správci, aby se zajistilo průběžné řešení problémů

-   Pomoc s dotazy ohledně licencí, fakturace a předplatného

-   Pomoc s dotazy ohledně nákupu a zkušebních verzí

-   Průběžné shromažďování zpětné vazby zákazníka prostřednictvím dotazníků o tom, jak zdokonalit poskytované služby

### Související témata
[Obecné tipy pro odstraňování potíží v Microsoft Intune](general-troubleshooting-tips-for-microsoft-intune.md)

[Troubleshoot Endpoint Protection in Microsoft Intune](troubleshoot-endpoint-protection-in-microsoft-intune.md)

[Řešení problémů s přístupem k prostředkům společnosti ve službě Microsoft Intune](troubleshoot-company-resource-access-problems-with-microsoft-intune.md)

[Řešení problémů s nasazením aplikací v Microsoft Intune](troubleshoot-app-deployment-problems-in-microsoft-intune.md)

[Řešení potíží s registrací do služby Intune](troubleshoot-device-enrollment-in-intune.md)

[Řešení potíží se zásadami v Microsoft Intune](troubleshoot-policies-in-microsoft-intune.md)

[Řešení potíží s instalací klientů v Microsoft Intune](troubleshoot-client-setup-in-microsoft-intune.md)

[Řešení potíží s aktualizacemi softwaru ve službě Microsoft Intune](troubleshoot-software-updates-in-microsoft-intune.md)



<!--HONumber=Jul16_HO4-->


