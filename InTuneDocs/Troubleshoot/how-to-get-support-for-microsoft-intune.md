---
title: "Jak získat podporu | Microsoft Intune"
description: "Podpora je k dispozici online a po telefonu pro placené i zkušební předplatné."
keywords: 
author: staciebarker
ms.author: staciebarker
manager: angrobe
ms.date: 10/31/2016
ms.topic: article
ms.prod: 
ms.service: microsoft-intune
ms.technology: 
ms.assetid: 4682b6b6-c9ef-483e-a6de-b8830cb98b63
ms.reviewer: cacamp
ms.suite: ems
translationtype: Human Translation
ms.sourcegitcommit: d332e46b27bea274a38355dfb01806160b1041ee
ms.openlocfilehash: 44069a34c1c9c2fb05f2b250188fe45a7d419911


---

# <a name="how-to-get-admin-support-for-microsoft-intune"></a>Jak získat podporu správce pro Microsoft Intune

Microsoft poskytuje pro Microsoft Intune globální technickou a předprodejní podporu a podporu k fakturaci a správě předplatného. Podpora je k dispozici online a po telefonu pro placené i zkušební předplatné. Online technická podpora je k dispozici v angličtině a japonštině. V dalších jazycích je k dispozici podpora po telefonu a online podpora k fakturaci.

Podpora pro Intune a pro Intune při použití s nástrojem Configuration Manager je bezplatná. Zákazníkům se smlouvou Premier Support účtujeme poplatky za dotazy k postupům (jak nakonfigurovat funkci Intune).

## <a name="create-an-online-service-request"></a>Vytvoření online žádosti o službu

1.  Přihlaste se k [Centru pro správu Office 365](https://portal.office.com) pomocí svých přihlašovacích údajů Intune. 
    >[!NOTE]
    >
    >Zákazníci se smlouvou Premier Support můžou otevřít lístek podpory služby Intune na [stránce podpory Premier](https://support.microsoft.com/en-us/premier/contacts).

2.  Zvolte dlaždici Správce.
3.  Pokud chcete otevřít lístek, zvolte na levé straně pod částí **Podpora** možnost **Podpora**. Pravděpodobně uvidíte:

    ![Otevření nového lístku podpory služby Intune](../media/suport-open-ticket.png)

    >[!NOTE]
    >
    >  Zákazníci, kteří mají nebo měli účet O365 s maximálně 100 licencemi, uvidí následující informace a měli by použít [jinou metodu otevření lístku podpory](#alternate-method-to-open-a-support-ticket).
    > ![Jiné možnosti podpory pro službu Intune](../media/alternate-support-ui.png)

    -   V případě problémů s fakturací, licencemi nebo účtem vyberte položku **Informace o fakturaci a produktech**.

    -   V případě všech ostatních problémů s Intune vyberte možnost **Správa mobilních zařízení**.

    > [!NOTE]
    > Možná budete muset zvolit **Další** pod seznamem, aby se zobrazily všechny kategorie.

3.  Podle pokynů otevřete požadavek. 

### <a name="alternate-method-to-open-a-support-ticket"></a>Jiné možnosti otevření lístku podpory

Pokud vaše stránka podpory vypadá takto, postupujte podle následujících pokynů:

![Jiné možnosti podpory pro službu Intune](../media/alternate-support-ui.png)


1. Zvolte **Potřebuji nápovědu**.
2. Do textového pole zadejte popis problému a zvolte **Získat nápovědu**.

    ![Jiné možnosti lístku podpory pro službu Intune](../media/support-need-help.png)

3. Podívejte se na navrhované online materiály a zdroje informací, kde můžete získat informace k tomu, abyste si mohli sami pomoci, nebo zvolte možnost **abychom vám zavolali** a pracovníci podpory společnosti Microsoft vás budou kontaktovat.

## <a name="support-by-phone"></a>Podpora po telefonu
V tématu [Kontaktujte telefonickou odbornou pomoc pro Microsoft Intune](contact-assisted-phone-support-for-microsoft-intune.md) najdete seznam telefonních čísel podpory podle zemí a oblastí, pracovní dobu podpory a podporované jazyky pro každou oblast.

## <a name="track-your-service-requests"></a>Sledování žádostí o služby
1.  Přihlaste se k [Centru pro správu Office 365](https://portal.office.com) pomocí svých přihlašovacích údajů Intune. 
2.  Zvolte dlaždici Správce.
3.  Pokud si chcete zkontrolovat svoje lístky, zvolte na levé straně u části **Podpora** možnost pro **žádosti o služby**. 

Naše prvotní reakce na žádosti o služby závisí na závažnosti problému. U nejzávažnějších problémů bude naše první reakce pro zákazníky se smlouvou Professional do dvou hodin. Pro zákazníky se smlouvou Premier Support se reakce liší podle smlouvy o podpoře. Jedná se o tyto případy:

- Jedna nebo více služeb jsou nedostupné nebo nepoužitelné. 
- Produkce, provoz nebo termíny nasazení jsou vážně ohrožené, případně hrozí vážný dopad na produkci nebo ziskovost. 
- Je zasaženo víc uživatelů nebo služeb.

U středně závažných problémů bude naše první reakce pro zákazníky se smlouvou Professional do čtyř hodin. Pro zákazníky se smlouvou Premier Support se reakce liší podle smlouvy o podpoře.  Jedná se o tyto případy:

- Služba je použitelná, ale je narušená. 
- Situace má střední dopad na chod firmy a jde ji vyřešit během provozní doby. 
- Je částečně zasažený jeden uživatel, zákazník nebo služba.

U ostatních typů problémů bude naše první reakce pro zákazníky se smlouvou Professional do osmi hodin. Pro zákazníky se smlouvou Premier Support se reakce liší podle smlouvy o podpoře.  Jedná se o tyto případy:

- Situace má minimální dopad na chod firmy. 
- Tento problém je důležitý, ale pro zákazníka nemá významný dopad na aktuální službu nebo produktivitu. 
- U jednoho uživatele dochází k částečnému narušení služby, ale existuje přijatelné alternativní řešení.

> [!NOTE]
> **Pokud používáte Microsoft System Center Configuration Manager** nebo **Microsoft System Center Endpoint Protection:** Technickou podporu pro Configuration Manager nebo Endpoint Protection získáte od svého partnera, případně přejděte do [Centra řešení Microsoft System Center Configuration Manager a System Center Endpoint Protection](http://www.microsoft.com/en-us/server-cloud/products/system-center-2012-r2/resources.aspx), kde najdete řadu materiálů pro svépomocné řešení a taky možnost otevření žádosti o podporu online nebo po telefonu.
>
> Technická podpora pro System Center Configuration Manager nebo System Center Endpoint Protection vyžaduje buď platbu nebo se odečte od stávajících licenčních smluv nebo smluv Premier Support.

## <a name="self-help"></a>Samoobslužná pomoc

Je možné, že budete problém schopni vyřešit, aniž by bylo potřeba otevírat lístek podpory.

Informace o samoobslužné pomoci Intune najdete v tématu [Obecné tipy pro odstraňování potíží v Microsoft Intune](general-troubleshooting-tips-for-microsoft-intune.md) nebo v některém z témat o odstraňování potíží pro specifické problémy. Řešení také můžete zkusit najít ve [fóru služby Intune](https://social.technet.microsoft.com/Forums/en-US/home?forum=microsoftintuneprod), případně tam můžete zadat svůj dotaz. 

## <a name="support-for-volume-licensing-customers"></a>Podpora pro zákazníky s multilicencemi
Pokud jste už zakoupili licence od Microsoftu v rámci multilicenčního programu, použijte následující podporu:

-   Podporu související s licencemi a vyhledáním klíčů najdete na webu [Volume Licensing Service Center](http://go.microsoft.com/fwlink/p/?LinkID=282016).

-   Pokud máte dotazy k fakturaci, viz [Podpora k fakturaci a správě předplatného](http://support.microsoft.com/oas/default.aspx?prid=15371).

-   Obecné informace o multilicenčních programech najdete na webu [Licencování](http://go.microsoft.com/fwlink/p/?LinkID=282015).



<!--HONumber=Nov16_HO1-->


