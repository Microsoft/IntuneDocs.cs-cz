---
title: "Časná edice | Dokumentace Microsoftu"
description: 
keywords: 
author: mtillman
ms.author: mtillman
manager: angrobe
ms.date: 03/13/2017
ms.topic: article
ms.prod: 
ms.service: microsoft-intune
ms.technology: 
ms.assetid: f49650f4-31fa-406c-a4da-d8c9a4a8384d
ROBOTS: NOINDEX,NOFOLLOW
ms.reviewer: cacampbell
ms.suite: ems
ms.custom: intune-classic
translationtype: Human Translation
ms.sourcegitcommit: 1ba0dab35e0da6cfe744314a4935221a206fcea7
ms.openlocfilehash: 3b355d43d4be05535f256d88a8648c2e67035882
ms.lasthandoff: 03/13/2017


---


# <a name="the-early-edition-for-microsoft-intune---march-2017"></a>Časná edice Microsoft Intune – březen 2017

**Časná edice** poskytuje seznam funkcí, které se chystají v nadcházejících vydáních služby Microsoft Intune. Tyto informace jsou poskytovány na základě smlouvy o utajení (NDA) ve velmi omezené míře a mohou podléhat změnám. U některých funkcí, které jsou zde uvedeny, existuje riziko, že nebudou do konečného termínu dokončeny, a mohou se proto objevit až v budoucí verzi. Další funkce se testují v pilotní (testovací) verzi, aby bylo zajištěno, že je budou moci zákazníci bez problémů využívat. Pokud máte jakékoli dotazy nebo připomínky, obraťte se prosím na příslušný kontakt (Intune/PM).

Tato stránka se pravidelně aktualizuje. Přijďte se tedy znovu podívat, jestli nejsou k dispozici nové informace.

> [!Note]
> Následující změny v Intune jsou ve vývoji. Všechny tyto funkce budou posléze podporované pro zákazníky využívající hybridní nasazení (Configuration Manager s Intune). Další informace o nových funkcích pro hybridní nasazení najdete na naší [stránce Co je nového pro hybridní nasazení](https://docs.microsoft.com/sccm/mdm/understand/whats-new-in-hybrid-mobile-device-management).

## <a name="new-capabilities"></a>Nové funkce

### <a name="new-user-experience-for-the-company-portal-app-for-android---621622--"></a>Nové uživatelské prostředí aplikace Portál společnosti pro Android <!--621622-->

Kvůli modernějšímu vzhledu a chování a lepšímu uživatelskému prostředí bude aktualizováno uživatelské rozhraní aplikace Portál společnosti pro Android. K významným aktualizacím patří:

- Barvy: IT oddělení může v záhlaví karet aplikace Portál společnosti definovat firemní barvy.
- Aplikace: Na kartě **Aplikace** jsou aktualizovaná tlačítka **Vybrané aplikace** a **Všechny aplikace**.
- Hledání: Na kartě **Aplikace** má tlačítko **Hledat** podobu plovoucího tlačítka akce.
- Navigace mezi aplikacemi: Zobrazení **Všechny aplikace** obsahuje karty **Doporučené**, **Vše** a **Kategorie**, které zjednodušují navigaci.
- Podpora: Karty **Moje zařízení** a **Kontaktovat IT** jsou aktualizované tak, aby byly zřetelnější.

Další podrobnosti o těchto změnách najdete na [stránce věnované aktualizacím uživatelského rozhraní aplikace](whats-new-in-intune-app-ui.md].

### <a name="signing-script-for-windows-10-company-portal---941642--"></a>Podepisovací skript pro Portál společnosti pro Windows 10 <!--941642-->

Zákazníci, kteří si potřebují stáhnout aplikaci Portál společnosti pro Windows 10 a nainstalovat ji bokem, můžou použít skript, který jim zjednoduší a zefektivní proces podepisování aplikací v organizaci.   Informace o tom, jak tento skript stáhnout, a pokyny k jeho použití najdete v článku [Microsoft Intune Signing Script for Windows 10 Company Portal](https://aka.ms/win10cpscript) (Podepisovací skript Microsoft Intune pro Portál společnosti pro Windows 10) na webu TechNet. Další podrobnosti o tomto oznámení najdete v článku [Updating your Windows 10 Company Portal app](https://blogs.technet.microsoft.com/intunesupport/2017/03/13/updating-your-windows-10-company-portal-app/) (Aktualizace aplikace Portál společnosti pro Windows 10) na blogu týmu podpory Intune. 

## <a name="notices"></a>Sdělení

### <a name="improved-support-for-android-users-based-in-china---720444--"></a>Vylepšená podpora pro uživatele Androidu v Číně <!--720444-->

Vzhledem k absenci obchodu Google Play v Číně musí zařízení s Androidem získávat aplikace z čínských obchodů. Portál společnosti bude tuto situaci podporovat tím, že uživatele Androidu v Číně přesměruje na stažení aplikací Portál společnosti a Outlook z místních obchodů s aplikacemi. Tato změna vylepší uživatelské prostředí při povolených zásadách podmíněného přístupu, a to jak při správě mobilních zařízení, tak při správě mobilních aplikací. Aplikace Portál společnosti a Outlook pro Android jsou dostupné v následujících čínských obchodech s aplikacemi:

- [Baidu](https://go.microsoft.com/fwlink/?linkid=836946)
- [Xiaomi](https://go.microsoft.com/fwlink/?linkid=836947)
- [Tencent](https://go.microsoft.com/fwlink/?linkid=836949)
- [Huawei](https://go.microsoft.com/fwlink/?linkid=836948)
- [Wandoujia](https://go.microsoft.com/fwlink/?linkid=836950)

### <a name="apple-to-require-updates-for-application-transport-security---748318--"></a>Apple bude vyžadovat aktualizace ATS (Application Transport Security) <!--748318-->

Apple oznámil, že od jara 2017 začne vynucovat specifické požadavky na ATS (Application Transport Security). ATS se používá k vynucení vyššího zabezpečení veškeré komunikace aplikací přes protokol HTTPS. Tato změna ovlivní zákazníky Intune, kteří používají aplikace Portál společnosti pro iOS. Další podrobnosti najdete v [blogu podpory služby Intune](https://aka.ms/compportalats).

## <a name="public-preview-of-the-new-intune-admin-experience-on-azure---736542--"></a>Veřejná verze Preview nového prostředí pro správu Intune v Azure <!--736542-->

Na začátku kalendářního roku 2017 provedeme migraci celého našeho prostředí pro správu do Azure, což umožní výkonnou a integrovanou správu základních pracovních postupů EMS na moderní platformě pro služby, která je rozšiřitelná pomocí rozhraní Graph API.

Noví zkušební tenanti se začnou objevovat ve veřejné verzi Preview nového prostředí pro správu na webu Azure Portal tento měsíc. Funkce a parita se stávající konzolou Intune se ve verzi Preview budou zavádět postupně.

Prostředí pro správu na webu Azure Portal bude využívat nové funkce seskupování a cílení, které už byly oznámeny. Při migraci vašeho stávajícího tenanta do nového prostředí seskupování se provede také vaše migrace do verze Preview nového prostředí pro správu vašeho tenanta. Pokud si chcete otestovat nebo prohlédnout některé nové funkce ještě před migrací vašeho tenanta, zaregistrujte si nový zkušební účet Intune nebo se podívejte na [novou dokumentaci](https://docs.microsoft.com/intune-azure/introduction/what-is-microsoft-intune).

### <a name="non-managed-devices-can-access-assigned-apps---664691--"></a>Nespravovaná zařízení mají přístup k přiřazeným aplikacím <!--664691-->

Jako součást změn v návrhu na webu Portál společnosti budou moci uživatelé iOSu a Androidu na svoje nespravovaná zařízení instalovat aplikace, které mají přiřazené jako dostupné bez registrace. S použitím přihlašovacích údajů pro Intune se budou moct uživatelé přihlásit na web Portál společnosti a zobrazit seznam aplikací, které mají přiřazené. Balíčky aplikací, které jsou dostupné bez registrace, jsou k dispozici ke stažení prostřednictvím webu Portál společnosti. Aplikace, které vyžadují registraci, aby je bylo možné nainstalovat, nejsou touto změnou ovlivněny, protože když budou chtít tyto aplikace uživatelé nainstalovat, zobrazí se jim výzva k registraci.

### <a name="improvements-to-device-actions-report---677150--"></a>Vylepšení sestavy Akce zařízení <!--677150-->

Sestavu Akce zařízení jsme vylepšili z hlediska výkonu. Tuto sestavu teď navíc můžete filtrovat podle stavu. Filtrováním sestavy můžete například zobrazit jen akce zařízení, které byly dokončeny.

### <a name="actions-for-non-compliance---730266--"></a>Akce při nedodržení předpisů <!--730266-->

**Akce při nedodržení předpisů** je nová funkce zásad dodržování předpisů, která umožňuje provádět akce na zařízeních, které nedodržují předpisy. Můžete zadat jednu nebo více akcí a určit časové období, během kterého se tyto akce musí provést. Třeba uživatelům zařízení, která nedodržují předpisy, můžete poslat e-mailem oznámení, hned jak zařízení přestane předpisy dodržovat. Nebo pomocí podmíněného přístupu můžete takovým zařízením zablokovat přístup k prostředkům společnosti po 3denním období odkladu.

### <a name="custom-app-categories---748805--"></a>Vlastní kategorie aplikací <!--748805-->

Teď můžete vytvářet, upravovat a přiřazovat kategorie pro aplikace, které přidáte do Intune. V současné době se kategorie dají zadávat jenom v angličtině.
Přečtěte si téma [Jak přidat aplikaci do Intune](/intune-azure/manage-apps/add-apps).

### <a name="assign-lob-apps-to-users-with-unenrolled-devices---748823--"></a>Přiřazování obchodních aplikací uživatelům s neregistrovanými zařízeními <!--748823-->

Obchodní aplikace a aplikace z obchodu teď můžete přiřazovat bez ohledu na to, jestli zařízení jsou nebo nejsou zaregistrovaná do Intune. Pokud zařízení uživatele není zaregistrované v Intune, musí kvůli jeho instalaci přejít na web Portál společnosti, ne do aplikace Portál společnosti.

### <a name="new-compliance-reports---846671--"></a>Nové sestavy dodržování předpisů <!--846671-->

Teď máte k dispozici sestavy dodržování předpisů, ze kterých zjistíte, nakolik zařízení ve firmě dodržují předpisy, a které vám pomůžou rychle vyřešit problémy uživatelů související s dodržováním předpisů. Můžete zjistit:

- Celkový stav dodržování předpisů zařízeními
- Stav dodržování předpisů pro individuální nastavení
- Stav dodržování předpisů pro individuální zásadu

Tyto sestavy vám také umožňují přejít až k individuálnímu zařízení a zobrazit konkrétní nastavení a zásady, které mají na toto zařízení vliv.

### <a name="additional-windows-10-upgrade-paths---903672--"></a>Další možnosti upgradu na Windows 10 <!--903672-->

Vytvořením zásad upgradu edice teď můžete zařízení upgradovat na následující další edice Windows 10:

- Windows 10 Professional
- Windows 10 Professional N
- Windows 10 Professional Education
- Windows 10 Professional Education N


### <a name="direct-access-to-apple-enrollment-scenarios---951869--"></a>Přímý přístup ke scénářům registrace Apple <!--951869-->

U účtů Intune vytvořených po lednu 2017 umožňuje Intune přímý přístup ke scénářům registrace Apple pomocí úlohy Registrovat zařízení na portálu Azure Preview. Náhled na registraci Apple byl předtím přístupný přes odkazy na portálu klasické služby Intune. Zpřístupnění těchto funkcí v Azure bude u účtů Intune vytvořených před lednem 2017 vyžadovat jednorázovou migraci. Plán této migrace zatím nebyl oznámen, podrobnosti ale budou zpřístupněny co nejdříve. Pokud váš existující účet nemá k tomuto náhledu přístup, k otestování tohoto nového prostředí důrazně doporučujeme vytvořit zkušební účet.

### <a name="see-also"></a>Související témata
Podrobnosti o posledním vývoji najdete v tématu [Co je nového v Microsoft Intune](whats-new-in-microsoft-intune.md).

