---
title: "Příprava komunikačního plánu pro zavedení Intune | Dokumentace Microsoftu"
description: "Tento článek vám pomůže připravit zahajovací komunikační plán pro cloudový návrh a implementaci Microsoft Intune."
keywords: 
author: andredm7
ms.author: andredm
manager: angrobe
ms.date: 12/20/2016
ms.topic: article
ms.prod: 
ms.service: microsoft-intune
ms.technology: 
ms.assetid: 393ebe75-d001-485a-b81c-6361c8b5e6ee
ms.reviewer: jeffbu, cgerth
ms.suite: ems
translationtype: Human Translation
ms.sourcegitcommit: f807d6e4b20b98ecf622d1ebdd9db33b132a2e6a
ms.openlocfilehash: 96127663a794a0c433cedbe7ef5269d65724c3fe


---

# <a name="develop-an-intune-rollout-communication-plan"></a>Příprava komunikačního plánu pro zavedení Intune

[!INCLUDE[note for both-portals](../includes/note-for-both-portals.md)]

V předchozí části jsme se zabývali identifikací skupin v organizaci, které jsou předmětem správy v Intune, načasováním zavedení Intune, možnými přístupy k registraci a přípravou plánu zavedení Intune. Teď potřebujeme připravit komunikační plán pro zavedení Intune. Komunikační plán pro zavedení Intune by měl pokrývat čtyři oblasti:

-   Jaké informace chcete sdělit

-   Způsob doručování informací používaný při komunikaci

-   Kdo přijímá sdělení

-   Časová osa komunikace

Pojďme se podívat na každou oblast podrobněji.

## <a name="what-needs-to-be-communicated"></a>Jaké informace chcete sdělit?

Vymezení sdělovaných informací závisí na tom, kdy během zavádění Intune komunikujete. Některé organizace se mohou rozhodnout, že budou se svými skupinami a uživateli komunikovat ve vlnách. Začnou úvodním zavedením Intune a budou pokračovat fází předcházející registraci a pak fází, která následuje po registraci. Pojďme se věnovat typu informací, které v každé vlně sdělujete.

**Úvodní vlna:** Různorodá komunikace, která představí samotný projekt Intune. Zabývá se oblastmi, jako je vysvětlení Intune, proč se organizace rozhodla zavést Intune (např. výhody pro organizaci a uživatele), a nabízí hrubý plán nasazení a uvedení do provozu.

**Vlna předcházející registraci:** Různorodá komunikace, která zahrnuje další informace o Intune a doplňující nabídky (např. Office, Outlook, OneDrive), materiály a zdroje informací pro uživatele a konkrétní časové osy, na kterých je naplánované nasazení Intune pro skupiny/uživatele v organizaci.

**Registrační vlna:** Komunikace zaměřená na skupiny/uživatele v organizaci, u kterých je naplánované nasazení Intune. Informuje uživatele o tom, že jsou připraveni získat Intune a obsahuje pokyny k registraci a kontaktní údaje, kdyby uživatelé chtěli požádat o pomoc nebo se na něco zeptat.

**Vlna následující po registraci:** Komunikace zaměřená na skupiny/uživatele v organizaci, kteří se zaregistrovali v Intune. Nabízí další materiály a zdroje informací, které mohou být pro uživatele užitečné, a shromažďuje zpětnou vazbu ohledně jejich zkušeností při registraci i po ní.

## <a name="communication-delivery-methods"></a>Způsob komunikace

Existují různé způsoby, jak v organizaci oznámit cílovým skupinám a uživatelům informace, které se týkají zavedení Intune. Tady je několik příkladů různých způsobů komunikace, včetně vlny, ve které je můžete použít:

-   Osobní schůzky anebo schůzky přes Skype, které se používají v úvodní vlně a probíhají v celé organizaci.

-   E-mail se používá ve vlně předcházející registraci, v registrační vlně i ve vlně, která následuje po registraci.

-   Webové stránky organizace se používají ve všech vlnách.

-   Yammer a plakáty/letáky se používají v úvodní vlně a ve vlně, která předchází registraci.

## <a name="communications-timeline"></a>Časová osa komunikace

Jakmile určíte, co bude předmětem komunikace, a rozhodnete, jaký způsob komunikace použít, je potřeba v dalším kroku naplánovat časovou osu komunikace, konkrétně kdo dostane informace a kdy to bude. Například úvodní komunikace o zahájení projektu Intune může být zaměřena na celou organizaci nebo jenom na určitou část a trvá několik týdnů, než se začne zavádět Intune. Potom by měly být informace sdělovány skupinám a uživatelům v organizaci ve vlnách, které odpovídají zaváděcímu plánu Intune. Tady je příklad hrubého plánu komunikace o zavedení Intune:

  | **Plán komunikace** | **Červenec** | **Srpen** | **Září** | **Říjen** |
|:---:|:---:|:---:|:---:|:---:|
| 1. vlna  | Všechny |  |  |  |                                                         
| Úvodní schůzka | První týden |  |  |  |                                                         
| 2. vlna | IT | Prodej a marketing | Maloobchod | Personalistika, finance a vedení |
| E-mail před registrací 1 | První týden | První týden | První týden | První týden |
| 3. vlna | IT | Prodej a marketing | Maloobchod | Personalistika, finance a vedení |
| E-mail před registrací 2 | Druhý týden | Druhý týden | Druhý týden | Druhý týden |
| 4. vlna | IT | Prodej a marketing | Maloobchod | Personalistika, finance a vedení |
| Registrační e-mail | 3. týden | 3. týden | 3. týden | 3. týden |
| 5. vlna | IT | Prodej a marketing | Maloobchod | Personalistika, finance a vedení |
| E-mail po registraci | Čtvrtý týden | Čtvrtý týden | Čtvrtý týden | Čtvrtý týden |

## <a name="next-section"></a>Další část

Další část obsahuje pokyny k [přípravě plánu podpory](section-6-develop-a-support-plan.md).



<!--HONumber=Dec16_HO5-->


