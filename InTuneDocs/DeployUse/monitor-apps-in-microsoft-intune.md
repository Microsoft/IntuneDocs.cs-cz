---
title: "Monitorování nasazení aplikací | Microsoft Intune"
description: "Přečtěte si, jak monitorovat aplikace, které jste nasadili s Intune."
keywords: 
author: robstackmsft
manager: arob98
ms.date: 07/13/2016
ms.topic: article
ms.prod: 
ms.service: microsoft-intune
ms.technology: 
ms.assetid: 5daad56d-71c8-455b-8a55-f8b33e279a8a
ms.reviewer: mghadial
ms.suite: ems
translationtype: Human Translation
ms.sourcegitcommit: a409d36c1c5fcfd3d81ce0cbdf1f69af4747157a
ms.openlocfilehash: d2af901a322a7e4a35b4708cb60c70010314b0bb


---


# Monitorování nasazení aplikací v Microsoft Intune

## Monitorování nasazení aplikace
V konzole správy Intune můžete zobrazit spravované aplikace a stav libovolného nasazení.

### Prohlížení spravovaných aplikací a jejich stavu
V pracovním prostoru **Aplikace** klikněte na uzel **Aplikace** a potom klikněte na **Aplikace**.

Zobrazí se seznam spravovaných aplikací. Když kliknete na některou aplikaci, zobrazí se dole v podokně oken konzoly stav instalace. Další podrobnosti zobrazíte, když kliknete na stav. Když se třeba ve stavu zobrazuje **Počet uživatelů, kteří mají tento software k dispozici: 1**, můžete na zprávu kliknout a podívat se na jméno uživatele.

> [!TIP]
> K zobrazení aplikací, které splňují zadaná kritéria, můžete použít rozevírací seznam **Filtry**. Můžete třeba zobrazit aplikace, které se nepodařilo nainstalovat, nebo úspěšně nasazené aplikace.
> 
> ![Příklad filtrů aplikace](./media/app-filters.png)

Přehled aplikací a jejich stavu se zobrazuje i v pracovním prostoru **Řídicí panel**. Pokud kliknete na libovolné místo v přehledu, přejdete do seznamu aplikací.

## Zobrazení podrobnějších informací o aplikaci
Ze seznamu aplikací vyberte některou aplikaci a pak klikněte na **Zobrazit vlastnosti**.

Na stránce **Vlastnosti softwaru**klikněte na některou z těchto karet: **Obecné** – zobrazuje obecné informace o aplikaci a stavu její instalace, **Zařízení** – zobrazuje zařízení s úspěšně nainstalovanou a nasazenou aplikací, **Uživatelé** – zobrazuje uživatele s úspěšně nainstalovanou a nasazenou aplikací.

I tady můžete použít rozevírací seznam **Filtry** ke konfiguraci hodnot, které se zobrazí na každé kartě.






<!--HONumber=Jul16_HO3-->


