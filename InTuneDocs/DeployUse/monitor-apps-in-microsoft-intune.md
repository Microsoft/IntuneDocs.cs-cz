---
title: "Monitorování nasazení aplikací | Microsoft Intune"
description: "Přečtěte si, jak monitorovat aplikace, které jste nasadili s Intune."
keywords: 
author: robstackmsft
manager: angrobe
ms.date: 07/13/2016
ms.topic: article
ms.prod: 
ms.service: microsoft-intune
ms.technology: 
ms.assetid: 5daad56d-71c8-455b-8a55-f8b33e279a8a
ms.reviewer: mghadial
ms.suite: ems
translationtype: Human Translation
ms.sourcegitcommit: d3412150f96f81937b6ea471d4a27ac42da875f8
ms.openlocfilehash: a0fd24b430cce49cf7d3ba395341ed07912b9404


---


# Monitorování nasazení aplikací v Microsoft Intune

## Monitorování nasazení aplikace
V konzole správy Intune můžete zobrazit spravované aplikace a stav libovolného nasazení.

### Prohlížení spravovaných aplikací a jejich stavu
V pracovním prostoru **Aplikace** vyberte uzel **Aplikace** a potom klikněte na **Aplikace**.

Zobrazí se seznam spravovaných aplikací. Když vyberete některou aplikaci, zobrazí se dole v podokně okna konzoly stav instalace. Další podrobnosti uvidíte, když kliknete na stav. Když se třeba ve stavu zobrazuje **Počet uživatelů, kteří mají tento software k dispozici: 1**, můžete na zprávu kliknout a podívat se na jméno uživatele.

> [!TIP]
> K zobrazení aplikací, které splňují zadaná kritéria, můžete použít rozevírací seznam **Filtry**. Můžete třeba zobrazit aplikace, které se nepodařilo nainstalovat, nebo úspěšně nasazené aplikace.
>
> ![Příklad filtrů aplikace](./media/app-filters.png)

Přehled aplikací a jejich stavu se zobrazuje i v pracovním prostoru **Řídicí panel**. Pokud kliknete na libovolné místo v přehledu, přejdete do seznamu aplikací.

## Zobrazení podrobnějších informací o aplikaci
Ze seznamu aplikací vyberte některou aplikaci a pak vyberte **Zobrazit vlastnosti**.

Na stránce **Vlastnosti softwaru** vyberte některou z těchto karet: **Obecné** – zobrazuje obecné informace o aplikaci a stavu její instalace, **Zařízení** – zobrazuje zařízení s úspěšně nainstalovanou a nasazenou aplikací a **Uživatelé** – zobrazuje uživatele s úspěšně nainstalovanou a nasazenou aplikací.

I tady můžete použít rozevírací seznam **Filtry** ke konfiguraci hodnot, které se zobrazí na každé kartě.



<!--HONumber=Aug16_HO2-->


