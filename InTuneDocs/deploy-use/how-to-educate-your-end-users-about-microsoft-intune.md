---
title: "Co říct koncovým uživatelům o Microsoft Intune | Microsoft Intune"
description: "Podělte se o informace s koncovými uživateli, aby bylo nasazení Intune úspěšné."
keywords: 
author: barlanmsft
ms.author: barlan
manager: angrobe
ms.date: 04/10/2017
ms.topic: get-started-article
ms.prod: 
ms.service: microsoft-intune
ms.technology: 
ms.assetid: 48914533-f138-4dc0-8b93-4cea3ac61f7b
ms.reviewer: robstack
ms.suite: ems
translationtype: Human Translation
ms.sourcegitcommit: 8b2bd3ecba0b597bc742ea08872ffe8fc58155cf
ms.openlocfilehash: abba595672fa88efc022128ec8751cb27d14b089
ms.lasthandoff: 04/24/2017


---

# <a name="how-to-educate-your-end-users-about-microsoft-intune"></a>Co říct koncovým uživatelům o Microsoft Intune

Microsoft Intune umožňuje vybavit vaše pracovníky mobilními zařízeními a zároveň mít chráněná firemní data. Úspěšné nasazení se skládá z mnoha kroků, včetně hodnocení Intune prostřednictvím [bezplatné zkušební verze](/Intune/Understand/mobile-device-management-trial-guide-microsoft-intune), [ochrany e-mailu](https://docs.microsoft.com/intune/understand-explore/common-ways-to-use-intune#protecting-your-on-premises-email-and-data-so-it-can-be-safely-accessed-by-mobile-devices) a [integrace aplikací se sadou Intune SDK](/intune/develop/intune-app-sdk).

Žádná z těchto technologií ale nezajistí, aby uživatelé pochopili, proč je důležité, abyste jejich zařízení spravovali. Mnoho koncových uživatelů se může domnívat, že chcete narušovat jejich soukromí – zejména pokud Intune nasazujete jako [řešení Přineste si vlastní zařízení (BYOD)](/enterprise-mobility-security/solutions/byod-design-considerations-guide).

> [!Important]
> Úspěšné zavedení tedy do značné míry závisí na tom, jestli dokážete relevantně odpovědět na otázky koncových uživatelů ohledně důvodů, proč vaše společnost potřebuje jejich zařízení spravovat.

Přijetí určité technologie neznamená jenom to, že bude dobře fungovat a vaši pracovníci ji budou používat. Úspěch je v tomto případě spojený s tím, jak koncoví uživatelé tuto technologii přijmou a jestli ocení zabezpečený přístup, který jim Intune poskytuje. Uživatelé můžou mít z podnikové správy mobilních zařízení obavy, pokud jim náležitě nevysvětlíte, k čemu tyto funkce slouží a co je (a co není) jejich součástí.

## <a name="things-to-consider-about-your-end-users"></a>Co je třeba v souvislosti s koncovými uživateli zvážit

__Jakou úroveň zkušeností koncoví uživatelé mají?__ Koncoví uživatelé můžou mít různé zkušenosti s mnoha různými technologiemi. Uživatelé můžou mít s používáním těchto technologií pozitivní i negativní zkušenosti. Příkladem těch pozitivních může být pořizování důležitých rodinných fotografií a příkladem těch negativních například to, že jim jejich zařízení spadlo do dřezu a kvůli tomu přišli o všechna data, která neměli zazálohovaná. Tyto zkušenosti mají vliv na to, jak uživatelé určitou technologii vnímají a jaký mají přístup k používání určitých zařízení k osobním i firemním účelům.

__Jaký význam pro mě má správa mobilních zařízení?__ Uživatelé nemusejí dobře rozumět tomu, k jakým informacím máte (a nemáte) na jejich zařízeních přístup. Uživatelé můžou mít strach z toho, jestli správci IT a lidé z vedení firmy nebudou sledovat každý jejich krok. To se týká zejména méně zkušených uživatelů, kteří můžou mít pocit, že veškerá aktivita na jejich zařízeních je soukromá. Zkušenější uživatelé můžou mít obavy z toho, jestli se firma nebude chovat jako „velký bratr“ a nebude je prostřednictvím jejich zařízení špehovat. Tito uživatelé pak můžou tyto obavy šířit mezi svými kolegy.

__Jaké potíže to může způsobit koncovým uživatelům?__ Instalace aplikací, registrace zařízení a zajišťování dodržování předpisů může zabrat určitý čas. Zabezpečení firemních dat je sice hlavní prioritou každého nasazení Intune, ale není například rozumné vyžadovat po uživatelích, aby zadávali příliš složité heslo k osobním zařízení, protože to v nich může vyvolávat ke správě jejich zařízení odpor. Také například odesílání požadovaných aktualizací aplikace v průběhu důležitých konferenčních hovorů může mít vliv na produktivitu uživatelů, což je v rozporu s účelem, pro který jste je mobilními zařízeními vybavili.

## <a name="things-you-should-do"></a>Co je třeba udělat

Pokud tyto obavy uživatelů dokážete rozptýlit, nasazení bude hladší. Máme pro vás k dispozici seznam doporučení, jak koncovým uživatelům usnadnit přijetí správy jejich zařízení.

* __Poskytujte informace.__ V dokumentaci k Intune najdete rozmanitý obsah určený k tomu, aby koncovým uživatelům usnadnil provádění některých úkolů, například registraci a řešení potíží s jejich zařízeními. Tyto články, které se uživatelům odesílají z Portálu společnosti, jsou rozdělené do oddílů týkajících se instalace aplikací Portálu společnosti a registrace do Intune. Obsahují také obecné informace o tom, jaké postupy můžou uživatelé na svých zařízeních provádět, a také informace o řešení potíží. Tuto dokumentaci najdete v části věnované [práci pomocí spravovaných zařízení](/Intune/EndUser/use-managed-devices-to-get-work-done).

* __Buďte přístupní.__ Koncoví uživatelé potřebují vědět, kam se mají obrátit, když potřebují se svými zařízeními pomoct. Nezapomeňte v rámci [přizpůsobení služby Portál společnosti](/Intune/get-started/start-with-a-paid-subscription-to-microsoft-intune-step-7) uvést i kontaktní údaje správce IT, na kterého se uživatelé v případě potřeby mohou obrátit pro pomoc.

* __Buďte osobní.__ Pokud uživatelé dostanou jenom obecné pokyny, které nejsou specifické pro vaše nasazení, můžou mít pocit, že nevěnujete dostatek pozornosti jejich zkušenostem. Pomocí této [přizpůsobitelné šablony pro registraci koncových uživatelů do Intune pro správce IT](https://gallery.technet.microsoft.com/office/Intune-End-User-Enrollment-3a0c9b0c) můžete pro koncové uživatele vytvořit vlastní pokyny k registraci.

* __Komunikujte různými způsoby.__ Existují [různé způsoby učení](https://www.umassd.edu/dss/resources/facultystaff/howtoteachandaccommodate/howtoaccommodatedifferentlearningstyles/) a uživatelé proto můžou preferovat různé způsoby získávání informací. Pro uživatele, kteří dávají přednost videu před dokumentací, nabízíme na webu Channel9 [videa věnovaná registraci na různých typech zařízení](https://channel9.msdn.com/Series/IntuneEnrollment) a další materiály. Tato videa můžete vložit přímo na váš [sharepointový web](https://support.office.com/article/Embed-a-video-from-Office-365-Video-59e19984-c34e-4be8-889b-f6fa93910581) nebo si můžete stáhnout jejich místní kopie (buď kopie videí, nebo jenom jejich zvukové stopy).

* __Buďte vnímaví.__ Zkušenosti koncových uživatelů budou mít vliv na produktivitu práce ve vaší firmě. Pokud tedy jejich zkušenostem porozumíte, budete moct snadněji řešit problémy, se kterými se na vás budou obracet. Pokud pochopíte, jak uživatelé jednotlivé aplikace vnímají, můžete snadněji diagnostikovat, s jakými potížemi se potýkají, a můžete jim pomoct jejich problémy rychleji řešit.

* **Android**
  * [Používání zařízení s Androidem s Intune](https://docs.microsoft.com/Intune/EndUser/using-your-android-device-with-intune)
  * [Jak uživatelé s Androidem získávají svoje aplikace](how-your-android-users-get-their-apps.md)

* **iOS**
  * [Používání zařízení s iOSem s Intune](https://docs.microsoft.com/intune-user-help/using-your-ios-or-macos-device-with-intune)
  * [Jak uživatelé systému iOS získávají svoje aplikace](how-your-ios-users-get-their-apps.md)

* **Windows**
  * [Používání zařízení s Windows s Intune](https://docs.microsoft.com/Intune/EndUser/using-your-windows-device-with-intune)
  * [Jak uživatelé s Windows získávají svoje aplikace](how-your-windows-users-get-their-apps.md)

* __Buďte otevření.__ Srozumitelně uživatelům vysvětlete, co budete na jejich zařízení spravovat. Sdělte jim, jaká data shromažďujete a proč to děláte. Informujte je o tom, jak hodláte tato data používat. [Microsoft se řídí zásadou, že máte právo na maximální možné množství informací o tom, jak se zpracovávají vaše zákaznická data v cloudu](https://www.microsoft.com/trustcenter/about/transparency). Domníváme se, že tento přístup zvyšuje spokojenost koncových uživatelů s Intune.

>[!Note]
> Snaha o maximální transparentnost, kdekoli je to možné, je základem úspěšného nasazení.

Je důležité snažit se skloubit důvěryhodnost se správně navrženými zásadami dodržování předpisů, aby koncoví uživatelé věděli, že i když *můžete* mít přístup k některým typům osobních údajů, *nemáte zájem* si tato data prohlížet. Měli byste je také ujistit, že pokud bude jejich soukromí narušeno, vyvodíte z toho příslušnou odpovědnost. Můžete také s pomocí právního oddělení a oddělení lidských zdrojů sepsat prohlášení, které vám může usnadnit jednání se zaměstnanci v některých složitějších případech.

