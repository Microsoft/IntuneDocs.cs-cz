---
title: "Práce pomocí spravovaných zařízení | Dokumentace Microsoftu"
description: "Přečtěte si další informace o Portálu společnosti."
keywords: 
author: barlanmsft
ms.author: barlan
manager: angrobe
ms.date: 02/08/2017
ms.topic: article
ms.prod: 
ms.service: microsoft-intune
ms.technology: 
ms.assetid: 523caa6b-d792-4bb6-bddb-24b2479932d8
searchScope:
- Company Portal
ROBOTS: NOINDEX,NOFOLLOW
ms.reviewer: jeffgilb
ms.suite: ems
translationtype: Human Translation
ms.sourcegitcommit: 68c7a23dc8769330c14f74e6aebb07eeb188a991
ms.openlocfilehash: 1ca19828902585bf6011713ab214619b7f8c12c5


---

# <a name="using-managed-devices-to-get-work-done"></a>Práce pomocí spravovaných zařízení
Microsoft Intune je software, který organizacím umožňuje spravovat zařízení (jako jsou smartphony, tablety nebo počítače), aplikace a další firemní prostředky (například e-mail). To zaměstnancům zajistí přístup k pracovním informacím prakticky odkudkoli z jakéhokoli zařízení a současně uchová firemní data v bezpečí.

Když si zaregistrujete zařízení do správy pomocí Intune, může vaše IT oddělení tyto pracovní nebo školní prostředky spravovat, udržovat zařízení ve větším bezpečí a zároveň vám jako zaměstnanci umožnit, abyste k plnění úkolů používali zařízení, které preferujete. Základním způsobem, jak toho dosáhnout, je registrace zařízení do správy prostřednictvím Portálu společnosti.

Můžete ho získat jedním ze dvou způsobů:

- Nainstalováním aplikace Portál společnosti do zařízení. Aplikaci Portál společnosti získáte zpravidla v obchodě s aplikacemi pro vaše zařízení, může vám ji ale také nainstalovat správce IT.
- Přechodem na [web Portál společnosti](http://portal.manage.microsoft.com), který nastavil váš IT správce.

## <a name="whats-the-difference-between-the-app-and-the-website"></a>Jaký je rozdíl mezi aplikací a webem?
Mezi aplikací Portál společnosti a webem Portál společnosti jsou drobné rozdíly, u obou ale můžete provádět většinu stejných úloh. Úlohy, které můžete provést:

- Registrace zařízení do správy
- Zobrazení stavu zařízení
- Stažení aplikací doporučených a požadovaných ve vaší organizaci
- Přejmenování zařízení
- Resetování PIN kódu nebo hesla k vašemu zařízení
- Kontaktování IT oddělení s žádostí o podporu

Pokud chcete zjistit, co můžete dělat pomocí webu Portál společnosti v porovnání s aplikací Portál společnosti na vašem konkrétním zařízení, zvolte jeden z následujících odkazů:

- [Použití zařízení s Androidem](using-your-android-device-with-intune.md)
- [Použití zařízení s iOSem nebo macOSem](using-your-ios-or-macOS-device-with-intune.md)
- [Použití zařízení s Windows](using-your-windows-device-with-intune.md)
- [Použití webu Portál společnosti](using-the-intune-company-portal-website.md)

## <a name="what-happens-when-you-add-a-computer-or-device-to-the-company-portal"></a>Co se stane, když přidáte počítač nebo zařízení na Portál společnosti?
Když na Portál společnosti přidáte počítač nebo zařízení, může se nainstalovat určitý software nebo stáhnout aplikace (podle zařízení). Udělujete tím také správci IT oprávnění ke správě vašich zařízení, aby bylo možné lépe chránit firemní informace na daném zařízení.

Pokud vás zajímá, co váš správce IT uvidí nebo naopak neuvidí na vašem zařízení, použijte odkaz, který odpovídá vašemu typu zařízení:

- [Instalace aplikace Portál společnosti pro Android](what-happens-if-you-install-the-company-portal-app-and-enroll-your-device-in-intune-android.md)
- [Instalace aplikace Portál společnosti pro iOS a macOS](what-happens-if-you-install-the-company-portal-app-and-enroll-your-device-in-intune-ios.md)
- [Instalace aplikace Portál společnosti pro Windows](what-can-your-it-administrator-see-when-you-enroll-your-device-in-intune-windows.md)

## <a name="what-kind-of-computers-or-devices-can-you-add-to-the-company-portal"></a>Jaký typ počítačů nebo zařízení můžete přidávat na Portál společnosti?
-   Zařízení Apple používající iOS (například iPhone a iPad) a macOS (například MacBook a iMac)
-   Zařízení se systémem Android
-   Zařízení s Windows
    -   Windows 10 Mobile
    -   Windows 10 Desktop
    -   Windows Phone 8.1
    -   Windows 8.1

## <a name="can-you-remove-a-computer-or-device-from-the-company-portal"></a>Můžete z Portálu společnosti odebrat počítač nebo zařízení?
Počítač nebo zařízení můžete z Portálu společnosti odebrat nebo obnovit. Mezi **odebráním** a **obnovením** je rozdíl.

Když počítač nebo zařízení *odeberete*, zrušíte tím registraci zařízení z Intune. Při zrušení registrace se už z tohoto zařízení nedostanete na Portál společnosti a můžou se z něho odebrat některá firemní data. Pokud chcete zjistit, jak zařízení odebrat z Portálu společnosti, zvolte jeden z následujících odkazů:

- [Zrušení registrace zařízení s Androidem](unenroll-your-device-from-intune-android.md)
- [Zrušení registrace zařízení s iOSem a macOSem](unenroll-your-device-from-intune-ios.md)
- [Zrušení registrace zařízení s Windows](unenroll-your-device-from-intune-windows.md)

Když počítač nebo zařízení *obnovíte*, Portál společnosti se pokusí počítač nebo zařízení obnovit do výchozího továrního nastavení. Při obnovení se ze zařízení odeberou všechna firemní i osobní data. Pokud jste zařízení ztratili, můžete ho také z webu Portál společnosti obnovit vzdáleně.

Pokud chcete zjistit, jak zařízení obnovit, zvolte jeden z následujících odkazů:

- [Resetování (vymazání) zařízení s Androidem](reset-erase-your-lost-or-stolen-device-android.md)
- [Resetování (vymazání) zařízení s iOSem nebo macOSem](reset-erase-your-lost-or-stolen-device-ios.md)
- [Resetování (vymazání) zařízení s Windows](reset-erase-your-lost-or-stolen-device-windows.md)
- [Obnovení zařízení z webu Portál společnosti](reset-your-device-cpwebsite.md)

## <a name="what-if-i-cant-see-my-device-in-the-company-portal"></a>Co mám dělat, pokud nevidím svoje zařízení na Portálu společnosti?
Abyste zařízení viděli, musíte ho na Portál společnosti napřed přidat. Přejděte na Portál společnosti, který vám doporučil správce, a postupujte podle pokynů pro vaše zařízení. Neuvidíte taky zařízení vlastněná a spravovaná vaší společností.

## <a name="if-you-have-questions-contact-your-it-admin"></a>Pokud máte otázky, na které byste potřebovali odpověď, obraťte se na správce IT.
Pokud potřebujete pomoc, obraťte se na správce IT. Kontaktní údaje najdete na [webu Portál společnosti](http://portal.manage.microsoft.com).



<!--HONumber=Feb17_HO2-->


