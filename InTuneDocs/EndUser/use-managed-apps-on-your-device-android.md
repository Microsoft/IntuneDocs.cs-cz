---
title: "Použití spravovaných aplikací na zařízení | Microsoft Intune"
description: 
keywords: 
author: staciebarker
manager: jeffgilb
ms.date: 05/31/2016
ms.topic: article
ms.prod: 
ms.service: microsoft-intune
ms.technology: 
ms.assetid: ed10a62c-b026-4ad3-ac41-641933522df2
ms.reviewer: maxles
ms.suite: ems
translationtype: Human Translation
ms.sourcegitcommit: 0bb435b87c937ea118a0794c8332b9a8f268d36e
ms.openlocfilehash: 5a25d845113ef6a3cb402923ef451fab63138979


---


# Použití spravovaných aplikací na zařízení

Spravované aplikace jsou aplikace, které může váš správce IT nakonfigurovat tak, aby lépe chránily firemní data, ke kterým v této aplikaci získáváte přístup. Pokud získáváte přístup k datům ve spravované aplikaci v zařízení s Androidem, můžete si všimnout, že aplikace funguje trochu jinak, než čekáte. Nebudete třeba moct kopírovat a vkládat chráněná firemní data nebo tato data nebudete moct uložit do určitých umístění.

Několik spravovaných aplikací také může na vašem zařízení spolupracovat, abyste mohli provádět běžné úkoly při zachování ochrany firemních dat. Například pokud otevřete firemní soubor v jedné spravované aplikaci a k jeho zobrazení je potřeba jiná spravovaná aplikace, automaticky se otevře spravovaná aplikace, která umožňuje zobrazení souboru. Pokud není požadovaná aplikace dostupná, nemusíte mít přístup k určitým akcím, jako je otevření dokumentu nebo přístup k webovému odkazu ze spravovaného dokumentu.

Při přístupu k firemním datům ve spravované aplikaci se zobrazí zpráva podobná té následující, která oznamuje, že otevíráte spravovanou aplikaci.

![open-managed-apps-message](./media/managed-apps-message.png)

## Jak získám spravované aplikace?
Spravované aplikace můžete získat několika různými způsoby:

-   Při registraci zařízení v Microsoft Intune buď nainstalujete aplikaci z aplikace Portál společnosti nebo webu Portál společnosti, nebo ji na vaše zařízení nainstaluje správce IT. Informace o registraci najdete v tématu [Registrace zařízení v Intune](enroll-your-device-in-Intune-android.md).

-   Nainstalujte aplikaci z obchodu Play a potom se přihlaste pomocí svého firemního uživatelského účtu spravovaného službou Intune.

## Co může správce IT spravovat v mé aplikaci?
Tady jsou některé příklady možností, které může správce IT spravovat v aplikaci a které můžou ovlivnit vaši interakci s firemními daty na zařízení:

-   Přístup k určitým webům

-   Přenos dat mezi aplikacemi

-   Ukládání souborů

-   Operace kopírování a vkládání

-   Požadavky na přístup chráněný kódem PIN

-   Vaše přihlášení pomocí přihlašovacích údajů společnosti

-   Schopnost zálohovat do cloudu

-   Schopnost pořizovat snímky obrazovky

-   Požadavky na šifrování dat

Některé běžné aplikace, které může spravovat vaše oddělení IT:

-   Intune Managed Browser

-   Intune Image Viewer

-   Intune PDF Viewer

-   Intune AV Player

-   Microsoft Word, Excel, PowerPoint

Další informace o spravovaných aplikacích na vašem zařízení vám poskytne správce IT. Jeho kontaktní údaje najdete na [webu Portál společnosti](http://portal.manage.microsoft.com).


### Související témata
[Použití zařízení Android s Intune](using-your-android-device-with-intune.md)


<!--HONumber=Jun16_HO5-->


