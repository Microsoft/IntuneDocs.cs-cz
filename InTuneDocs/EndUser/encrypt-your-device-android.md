---
title: "Šifrování zařízení | Microsoft Intune"
description: "Popisuje šifrování zařízení s Androidem."
keywords: 
author: staciebarker
manager: angrobe
ms.date: 08/29/2016
ms.topic: article
ms.prod: 
ms.service: microsoft-intune
ms.technology: 
ms.assetid: d4430e92-04cc-48e9-a77a-81b95a90b6b3
ms.reviewer: arnab
ms.suite: ems
translationtype: Human Translation
ms.sourcegitcommit: 08eeb1f330ed8fcea5da41f71ded0ccf124da7c5
ms.openlocfilehash: 2fff575f84512304a119508b49486d02695a06bd


---


# Zašifrování zařízení

Pokud vaše společnost nebo organizace vyžaduje, abyste si před přístupem k firemním souborům, e-mailu nebo datům zašifrovali zařízení s Androidem, postupujte podle níže uvedeného postupu. Před šifrováním můžete být požádáni o nastavení PIN kódu nebo hesla, pokud ho správce IT vyžaduje.

Pokud byste pak někdy v budoucnosti chtěli registraci telefonu zrušit, zůstane zašifrovaný.

1.  Zkontrolujte, že je pro vaše zařízení nastavený kód PIN nebo heslo zamykací obrazovky.

2.  V **Nastavení** klikněte na **Zabezpečení** &gt; **Šifrovat telefon**.
    (Na některých telefonech budete muset najít možnost Šifrovat tak, že kliknete na **Úložiště** &gt; **Šifrování úložiště** nebo **Úložiště** &gt; **Zamykací obrazovka a zabezpečení** &gt; **Další nastavení zabezpečení**).

3.  Postupujte podle pokynů na obrazovce. Během šifrování se zařízení může několikrát restartovat.

### Co dělat v případě problémů
**Problém:** Zařízení jste už zašifrovali a dojde k jedné z těchto situací:

- Tlačítko pro šifrování je zakázané.
- Zobrazí se zpráva s informacemi o tom, že je stále nutné nastavit šifrování.
- Bude docházet k chybám při pokusu o použití aplikace Portál společnosti.

**Možná řešení**: 

1. Ujistěte se, že je zařízení nabité a připojené k nabíječce.

2. Zkontrolujte, že jste na zařízení nastavili PIN kód nebo heslo.

3. Pokud jste už na zařízení nastavili kód PIN nebo heslo, zkuste následující kroky, pokud váš správce IT může vyžadovat kvůli lepšímu zabezpečení zařízení. Názvy nabídek, které vidíte, se můžou mírně lišit od těch v postupu, v závislosti na typu zařízení se systémem Android, které máte.

    a. Přejděte k položce **Nastavení** > **Zabezpečení** > **Zamykací obrazovka**. Potvrďte aktuální PIN kód nebo heslo.

    b. Na obrazovce **Vyberte zámek obrazovky** vyberte typ zámku obrazovky, který chcete použít.

    c. Na obrazovce **Bezpečné spuštění** klepněte na **Při spuštění zařízení požadovat kód PIN** a pak na **Pokračovat**.

    d. Zvolte kód PIN (můžete zadat stejný jako ten, který jste zadali dříve) a klepněte na **Potvrďte kód PIN**.

    e. Otevřete Portál společnosti, vyberte své zařízení a klepněte na možnost **Kontrola dodržování předpisů**.

Potřebujete ještě další pomoc? Obraťte se na správce IT (vyhledejte kontaktní informace na [webu Portál společnosti](http://portal.manage.microsoft.com)) nebo napište týmu Microsoft Android na adresu wintunedroidfbk@microsoft.com.





<!--HONumber=Aug16_HO5-->


