---
title: "Informace o Portálu společnosti | Microsoft Intune"
description: 
keywords: 
author: Staciebarker
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: 523caa6b-d792-4bb6-bddb-24b2479932d8
ms.reviewer: jeffgilb
ms.suite: ems
translationtype: Human Translation
ms.sourcegitcommit: f83a539e9bec5207d7c1c682942b4bb6797d616c
ms.openlocfilehash: 56edeafa9221b3574ceaba269891dfb92df44408


---

# Informace o Portálu společnosti

## Co je Portál společnosti a k čemu slouží?
Portál společnosti Microsoft Intune vám zajistí přístup k datům a aplikacím vaší společnosti nebo školy. Můžete ho získat jedním ze dvou způsobů:

- Nainstalováním aplikace Portál společnosti do zařízení. Standardně se do zařízení instaluje z obchodu s aplikacemi pro dané zařízení, správce IT vám ji ale také může nainstalovat jiným způsobem.
- Zobrazením [webu Portál společnosti](http://portal.manage.microsoft.com), který pro vás správce IT nastavil. 

Mezi aplikací Portál společnosti a webem Portál společnosti jsou drobné rozdíly, většina úloh, které je pomocí nich možné provést, je ale stejná. Tady je pár příkladů:

- Registrace zařízení
- Zobrazení stavu zařízení
- Stažení aplikací, které vám zpřístupnila společnost nebo škola
- Přejmenování zařízení
- Resetování PIN kódu nebo hesla
- Kontaktování IT oddělení s žádostí o podporu

Pokud chcete zjistit, co vám umožní provádět web Portál společnosti v porovnání s aplikací Portál společnosti na vašem konkrétním zařízení, zvolte jeden z následujících odkazů:

> [!div class="op_single_selector"]
- [Android](using-your-android-device-with-intune.md)
- [iOS a Mac OS X](using-your-ios-or-mac-os-x-device-with-intune.md)
- [Windows](using-your-windows-device-with-intune.md)
- [Web portálu společnosti](using-the-intune-company-portal-website.md)

## Co se stane, když přidám počítač nebo zařízení na Portál společnosti?
Když na portál společnosti přidáte počítač nebo zařízení, může se nainstalovat určitý software nebo stáhnout aplikace (podle zařízení).  Udělujete tím také správci IT oprávnění ke správě vašich zařízení, aby bylo možné lépe chránit informace společnosti na daném zařízení.

Pokud vás zajímá, co váš správce IT uvidí nebo naopak neuvidí na vašem zařízení, použijte odkaz, který odpovídá vašemu typu zařízení:

> [!div class="op_single_selector"]
- [Android](what-happens-if-you-install-the-company-portal-app-and-enroll-your-device-in-intune-android.md)
- [iOS a Mac OS X](what-happens-if-you-install-the-company-portal-app-and-enroll-your-device-in-intune-ios.md)
- [Windows](what-can-your-it-administrator-see-when-you-enroll-your-device-in-intune-windows.md)

## Jaký typ počítačů nebo zařízení můžu přidávat na Portál společnosti?

-   iPhony, iPady a Mac OS X

-   Mobilní zařízení s Androidem

-   Zařízení s Windows
    -   10 Mobile
    -   Windows 10 Desktop
    -   Windows Phone 8.1
    -   Windows 8.1
    -   Zařízení s Windows RT
    -   Windows Phone 8
    -   iPhony, iPady a Mac OS X
    -   Mobilní zařízení s Androidem


## Můžu odebrat počítač nebo zařízení z Portálu společnosti?
Ano, počítač nebo zařízení můžete z Portálu společnosti odebrat nebo resetovat. Mezi **odebráním** a **resetováním** je rozdíl:

Když počítač nebo zařízení *odeberete*, zrušíte tím registraci zařízení z Intune. Když zrušíte jejich registraci, nebudete už moct z těchto zařízení přistupovat na Portál společnosti a ze zařízení se vám můžou odebrat některá firemní data. Pokud chcete zjistit, jak zařízení odebrat z Portálu společnosti, zvolte jeden z následujících odkazů:

> [!div class="op_single_selector"]
- [Android](unenroll-your-device-from-intune-android.md)
- [iOS a Mac OS X](unenroll-your-device-from-intune-ios.md)
- [Windows](unenroll-your-device-from-intune-windows.md)

Když počítač nebo zařízení *resetujete*, Portál společnosti se pokusí počítač nebo zařízení obnovit do výchozího továrního nastavení. Resetováním se ze zařízení odeberou všechna firemní i osobní data. Pokud jste zařízení ztratili, můžete ho také z webu Portál společnosti resetovat vzdáleně.

Pokud chcete zjistit, jak zařízení resetovat, zvolte jeden z následujících odkazů:

> [!div class="op_single_selector"]
- [Android](reset-erase-your-lost-or-stolen-device-android.md)
- [iOS a Mac OS X](reset-erase-your-lost-or-stolen-device-ios.md)
- [Windows](reset-erase-your-lost-or-stolen-device-windows.md)
- [Resetování zařízení z webu Portál společnosti](reset-your-device-cpwebsite.md)

## Na Portálu společnosti nevidím všechna svá zařízení
Aby bylo zařízení vidět, musí být přidané na Portálu společnosti. Podle pokynů správce přejděte na Portál společnosti a postupujte podle pokynů pro vaše zařízení. Neuvidíte taky zařízení vlastněná a spravovaná vaší společností.

## Pokud máte otázky, na které byste potřebovali odpověď, obraťte se na správce IT.
Pokud potřebujete pomoc, obraťte se na správce IT. Jeho kontaktní údaje najdete na [webu Portál společnosti](http://portal.manage.microsoft.com).







<!--HONumber=Jun16_HO4-->


