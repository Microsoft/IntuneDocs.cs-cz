---
title: "Podnikové zavedení | Microsoft Intune"
description: "Doporučení pro fázi zavedení nasazení Intune"
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: d894708e-7071-44f5-aa3b-af5aef02fb98
ms.reviewer: tscott
ms.suite: ems
translationtype: Human Translation
ms.sourcegitcommit: c1e215320168c659d5f838355f6350111d6979b0
ms.openlocfilehash: 65506ec3b4d903672e2259be567c07402ee29f31


---

# Podnikové zavedení
Během fáze podnikového zavedení naplánujete a realizujete strategii kompletního zavedení, včetně sdělení, školení a podpůrných aktivit.

### Proč je to důležité?
Až si vyhodnotíte pilotní nasazení a zjistíte, že je všechno připravené na kompletní zavedení v produkčním prostředí podniku, bude potřeba zvážit optimální metodu pro zpřístupnění řešení pro celou uživatelskou základnu. Doporučujeme spíše metodu nasazování ve fázích bez ohledu na to, pro jaký způsob fázování se rozhodnete (podle vybraného počtu uživatelů za týden, podle místa nebo typu role nebo zpracovávaných úloh). Tento přístup umožňuje sledovat průběh, provádět úpravy plánu zavedení v případě, že vzniknou jakékoliv problémy, a pomáhá zajistit pozitivní dojem na uživatele při prvním použití.
Začněte tím, že si projdete zjišťovací otázky, které vám pomůžou vybrat a definovat fázi zavádění.

## Zjišťovací otázky
Prodiskutujte tyto otázky se svým projektovým týmem, abyste mohli snadněji určit obor podrobností projektu, odkrýt možná rizika a definovat úkoly.

-   Jak budete systém pro uživatele zavádět? Použijete například zavádění ve fázích (podle platformy zařízení, oblasti, pracovní náplně a oddělení)?

-   Jak bude v souvislosti s tím probíhat komunikace v rámci podniku?

-   Jak budete monitorovat úspěšný provoz komunikačních kanálů a reportovat o něm?

-   Kdo v organizaci bude specialistou na zavádění systému pro uživatele?

-   Které skupiny může být nutné *cíleně* oslovit a jaký způsob komunikace k tomu budete chtít použít?

-   Jak své uživatele obvykle školíte? Jaké typy školení použijete?

-   Vědí uživatelé, na koho se obracet, pokud budou potřebovat odpovědi na svoje otázky, aby nezatěžovali podpůrnou organizaci?

## Cíle z hlediska zaměření
V této části najdete pokyny k tomu, na co se v této fázi zavádění zaměřit.

### Plánování
Klíčem k naplánování efektivního zavedení řešení je flexibilita. Rozhodněte, jakým způsobem budete chtít řešení zavádět. Určete cílové skupiny pro školení a komunikaci. Určete celý svůj projektový tým, aby bylo zajištěno, že bude každé oddělení připravené na příliv uživatelů.
Monitorujte průběh a upravujte plán na základě míry přijetí ze strany uživatelů a na základě jejich názorů.

Vytvořte plán komunikace, abyste mohli uživatele informovat o připravovaných změnách a o tom, co v souvislosti s tím mají případně udělat. Na tomto plánu komunikace by spolu měli spolupracovat správci, pracovníci helpdesku a odborníci v oblasti podnikové komunikace.

### Helpdesk
Na vaše oddělení helpdesku se budou noví uživatelé obracet s dotazy. Zajistěte, aby byl váš tým podpory dobře připravený a měl dostatek informací o změnách, například o nových zásadách a aplikacích, a měl pro nové uživatele tipy pro řešení problémů.

### Zvyšování povědomí o nasazovaném řešení
Informujte, zapojte a inspirujte svoje uživatele. Určitě se vám to vyplatí z dlouhodobého hlediska, včetně kladně vnímaného uživatelského prostředí, nižšího počtu incidentů řešených helpdeskem, virální míra přijetí řešení a vyšší míra využívání. Využívejte ve své kampani pro zvýšení povědomí více typů komunikačních kanálů. Pokud pro sdělení téhož využijete různá média, získáte silnější odezvu.

### Školení
Dosažení sebejistoty uživatelů je jednou z klíčových věcí z hlediska dlouhodobého využívání a míry přijetí ze strany uživatelů. Školení uživatelů může mít celou řadu forem, od kurzů vedených lektorem až po samoobslužné zdroje informací. Při vytváření studijních materiálů pro uživatele nezapomeňte zužitkovat zpětnou vazbu od účastníků pilotního nasazení. Školení uživatelů zkracuje dobu nutnou k dosažení požadované úrovně znalostí uživatelů a minimalizuje počet volání helpdesku. Důležitou součástí vašeho školicího programu je pomoct uživatelům vytvořit si místo starých návyků návyky nové. Nezapomeňte si školení přizpůsobit rolím a úlohám, které máte nasazené.

### Provoz
Nezapomeňte klíčové lekce zdokumentovat, včetně toho, co šlo během fáze podnikového zavedení dobře a kde byl naopak prostor pro zlepšení. Tyto údaje využijte k naplánování dlouhodobě úspěšného provozu.

## Kontrolní seznam pro začátek
Tady je seznam kroků, které vám pomůžou začít s fází **podnikového zavedení**.

-   Stanovte optimální fázovaný postup pro zavádění v rámci podniku a vytvořte odpovídající plán.

-   Nastavte časový harmonogram a také způsob vyhodnocování a sledování cílů a generování sestav.

-   Určete skupiny, na které může být nutné se zaměřit z hlediska komunikace a školení.

-   Přizpůsobte e-mailovou komunikaci, aktualizujte intranetový web. Určete průběžného vlastníka pro aktualizaci sdělení nebo zdrojů informací.

-   Určete, které metody školení budete používat.

-   Vytvořte kontrolní seznam pro zahájení práce a průvodce registrací pro uživatele.
    Jako výchozí bod použijte tyto uživatelské příručky:
    -  [Registrace zařízení se systémem Windows do Intune](/intune/enduser/enroll-your-device-in-intune-windows)
    -  [Registrace zařízení se systémem Android do Intune](/intune/enduser/enroll-your-device-in-intune-android)
    -  [Registrace zařízení se systémem iOS do Intune](/intune/enduser/enroll-your-device-in-intune-ios)
    -  [Registrace zařízení se systémem Mac OS X v Intune](/intune/enduser/enroll-your-device-in-intune-mac-os-x)

-   Podle potřeby definujte proces pro aktualizaci školicích materiálů.

-   Implementujte plán celopodnikového zavedení.

## Běžné problémy
Tady jsou některé běžné problémy, na které můžete ve fázi **podnikového zavedení** narazit.

-   **Problém:** Byly odeslány e-maily, ale míra přijetí ze strany uživatelů je minimální.

    **Zmírnění dopadů:** Je potřeba pochopit, že uživatelé mohou dostávat stovky nebo dokonce tisíce e-mailů denně. Jak zajistit, abyste si získali pozornost uživatelů: (1) Prvotní sdělení by měl poslat hlavní sponzor. (2) E-maily by měly být krátké a měly by se zaměřovat na hodnotovou nabídku. (3) Stanovte jasné pokyny. (4) Využívejte několik různých způsobů zvyšování povědomí o nasazovaném řešení: například vyvěste v kantýně plakát s výzvou, aby si uživatelé zkontrolovali doručenou poštu.

-   **Problém:** Uživatelé se jakýmkoli novým změnám brání a brzdí využívání nové technologie.

    **Zmírnění dopadů:** K propagování využívání zařízení spravovaných přes Intune použijte pozitivní zkušenosti uživatelů pilotního nasazení.

-   **Problém:** Uživatelům mají pocit, že pokud potřebují zaškolení, musí být řešení obtížně použitelné.

    **Zmírnění dopadů:** Každý se učí věci jinak rychle. Někdo dokáže nové technologie využívat, aniž by k tomu potřeboval nějaké pokyny, a někdo zase naopak potřebuje nejen pokyny, ale navíc doslova vodit za ruku. Školení může nabízet tipy pro zajištění toho, aby uživatelé mohli řešení využívat na maximum, přičemž je možné ho rozdělit na několik menších školení nebo na školení podle oddělení, aby uživatelé nebyli zahlceni informacemi nebo nedostávali najednou příliš podrobné informace. Zajistěte, aby školení nabízela přidanou hodnotu a byla rozdělena na několik menších školení. Aby uživatelé z vašich školení dokázali vytěžit maximum a pomohla jim na řešení snadněji přejít, je vhodné v plánu počítat s různými metodami školení.

### Další kroky
[Provoz a údržba](operations-and-maintenance.md)



<!--HONumber=Jul16_HO3-->


