---
title: "Stanovení oboru projektu | Microsoft Intune"
description: "Doporučení pro fázi rozsahu projektu nasazení Intune"
keywords: 
author: Nbigman
manager: jeffgilb
ms.date: 04/28/2016
ms.topic: article
ms.prod: 
ms.service: microsoft-intune
ms.technology: 
ms.assetid: 71488dad-2f78-478c-a505-5cb9410eec07
ms.reviewer: tscott
ms.suite: ems
translationtype: Human Translation
ms.sourcegitcommit: c1e215320168c659d5f838355f6350111d6979b0
ms.openlocfilehash: 8bd547eb70f1b933a9dee578a9f843b4cbdd7b57


---

# Stanovení rozsahu projektu
Ve fázi stanovení oboru projektu nastavíte metriky cíle, časového harmonogramu a úspěchu, nadefinujete klíčové faktory připravenosti organizace, sestavíte projektový tým a začnete s počátečními přípravami pro všechny fáze spojené s úspěšným zavedením Microsoft Intune v organizaci a zajištěním optimálního uživatelského prostředí.
Vynaložte odpovídající čas a úsilí na nadefinování toho, jak vypadá dlouhodobá úspěšnost, aby váš plán odrážel všechny kroky na cestě k dosažení této vize. Vždy máte sice možnost cokoliv průběžně vylaďovat, komplexní plán připravenosti, který je naprosto v souladu s nasazením základního technického řešení, je ale klíčovým faktorem k dosažení celkového úspěchu.

## Proč je to důležité?
Řízení změn často při zavádění nové technologie představuje největší překážku. Pro dosažení pozitivní změny je nutné vše pečlivě naplánovat, od zaslání první zprávy přes první zkušenosti uživatelů a až po zajištění všech aspektů v rámci celého cyklu přijetí změny uživateli. Využití je klíčem k porozumění celkovému dopadu vaší investice a koncoví uživatelé jsou klíčem k dosažení úspěšného využití.
Začněte tím, že si projdete níže uvedené zjišťovací otázky, které vám pomůžou stanovit obor projektu zavádění řešení a definovat celý tento projekt.

## Zjišťovací otázky
Prodiskutujte tyto otázky se svým projektovým týmem, abyste mohli snadněji určit obor podrobností projektu, odkrýt možná rizika a definovat akce.

-   Co v zásadě přivedlo vaši organizaci k rozhodnutí nasadit službu Intune?

-   Jaký je rozsah nasazení (počet uživatelů, zařízení)?
-   Jaký je časový harmonogram pro dokončení zavádění tohoto řešení?

-   Jaké jsou vaše nejdůležitější cíle, abyste mohli zavedení řešení považovat za úspěšné, a jakým způsobem budete úspěch vyhodnocovat?

-   Kdo představuje vaše základní skupiny uživatelů a jakým způsobem budete organizovat vše, co s nimi souvisí (podle platformy zařízení, oblasti, rolí/úloh, oddělení atp.)?

-   Můžete identifikovat uživatele (nebo skupiny), kteří budou zaváděné řešení využívat mezi prvními nebo kteří budou mít na úspěšnost implementace zásadní vliv, abyste mohli pro zavádění řešení zajistit správnou podporu?

-   Jak velkou změnu to představuje pro vaši organizaci a komunity uživatelů?

-   Jaké jsou očekávané výhody a problémy v souvislosti s touto změnou?

-   Existuje v současné době něco, co vás blokuje nebo co pro vás představuje problém a mělo by se zohlednit?

-   Kdo tvoří jádro projektového týmu zodpovědného za zavádění řešení?

-   Kdo je hlavním sponzorem, který tento projekt financuje a který má na starosti základní sdělení uživatelům?

## Cíle z hlediska zaměření
V této části najdete pokyny k tomu, na co se v této stanovené fázi zavádění řešení zaměřit.

### Plánování

Většina vašeho úsilí ve fázi stanovení oboru souvisí s plánováním a přípravou. Při stanovování oboru projektu berte v úvahu jak problémy týkající se technologií, tak organizační problémy, ale také to, jakým způsobem dnes uživatelé pracují a jaká změna v chování je potřeba. Pro začátek mějte v hlavě svůj základní konečný cíl a pak si v dalších fázích vytvořte menší cíle, které vám pomohou jít stále správným směrem.


 > [!NOTE]
 > 
 > Tyto šablony můžou být užitečné při práci na rozsahu projektu:
 > > - [Šablona rozhodování pro Intune nebo Intune s nástrojem Configuration Manager](https://gallery.technet.microsoft.com/Intune-or-Intune-with-900e8a78)
 > - [Šablona plánování pro mobilní aplikace](https://gallery.technet.microsoft.com/Mobile-app-planning-18689d59)
>- [Šablona plánování pro obecnou správu zařízení](https://gallery.technet.microsoft.com/General-device-management-334c3792)

### Helpdesk
Aby mohli informační pracovníci těžit z produktivních možností služby Intune, musí být pracovníci helpdesku dobře připravení. Při stanovování oboru projektu zvažte, jakou roli bude helpdesk mít v jednotlivých fázích a jaké zdroje budete muset zajistit, aby mohli jeho pracovníci zajišťovat podporu pro koncové uživatele.

### Zvyšování povědomí o nasazovaném řešení
Dobře nadefinovaná kampaň pro zvyšování povědomí o zaváděném řešení mezi uživateli je základem pro řízení změn a dlouhodobě úspěšné využívání tohoto řešení ze strany uživatelů. Při definování oboru projektu zvažte cílové skupiny pro jednotlivé fáze a to, jaké zprávy jim bude nutné posílat. Začněte tím, že identifikujete zdroje ze svých marketingových týmů a týmů, které mají na starosti komunikaci, jakož i potenciální rozpočet nutný k realizaci plánu.

### Školení
Dosažení sebejistoty koncových uživatelů při používání nového řešení je jednou z klíčových věcí z hlediska dlouhodobého využívání a přijetí. Stejně jako v případě zvyšování povědomí o řešení mezi uživateli vám i pochopení potřeb z hlediska školení nutných pro každou fázi zavádění našeho řešení pomůže zajistit úspěšnou realizaci a přijetí řešení koncovými uživateli.

### Provoz
Nyní je čas stanovit dlouhodobý plán. Vymezení provozního plánu zahrnuje pochopení toho, jak budete provádět správu, zajišťovat podporu, a také to, aby technické aspekty a aspekty připravenosti uživatelů byly vždy aktuální a aby byly průběžně plněny vaše cíle.

## Kontrolní seznam pro začátek
Tady je seznam kroků, které vám pomůžou začít s fází **stanovení oboru projektu**.

-   Nastavte jasně stanovené cíle, kritéria úspěchu a časové harmonogramy a zohledněte potenciální rizika nebo blokující problémy.

-   Sestavte tým pro plánování zavádění řešení zaměřující se na základní technickou správu, řízení změn, činnost koncového uživatele a konkrétní oblasti provozu ve všech fázích.

-   Do časového harmonogramu a plánu ohledně zasílání klíčových sdělení zahrňte i potřeby klíčových zúčastněných stran.

-   Identifikujte všechny aspekty, rizika a způsoby zmírnění rizik, které můžou mít na projekt vliv.

-   Dokončení plánu projektu

-   Nechejte si plán schválit od klíčových zúčastněných stran.

## Běžné problémy
Tady jsou některé běžné problémy, na které můžete ve fázi **stanovování oboru projektu** narazit.

-   **Problém:** Připravenost organizace a činnost koncového uživatele jsou věci, které se řeší až sekundárně nebo nejsou považovány za počáteční obor projektu. Organizace zaujala postoj „řešení zavedeme a uživatelé na něj začnou sami přecházet“, jehož výsledkem je malá míra využití a přijetí.

    **Zmírnění dopadů:** Začněte s plánování zavedení řešení a jeho přijetí ze strany uživatelů už prvopočátku a spolupracujte na něm s pracovníky vývoje technického řešení.

-   **Problém:** Nedostatečně jasně definované metriky vyhodnocování cílů a úspěchu vedou k minimálním výsledkům a k přepnutí do reaktivního režimu, jakmile vzniknou nějaké problémy.

    **Zmírnění dopadů:** Nadefinujte cíle a metriky již na začátku stanovování oboru projektu a používejte tyto datové body k realizaci svých dalších fází zavádění řešení. Zajistěte, aby byly cíle stanoveny podle hodnocení kvality SMART, tzn. byly konkrétní (Smart), měřitelné (Measurable), dosažitelné (Attainable), realistické (Realistic) a ohraničené čase (Time-bound), naplánujte vyhodnocování podle svých cílů v jednotlivých fázích a zajistěte, aby váš projekt probíhal v souladu s plánem.

-   **Zmírnění dopadů:** Zanedbání hodnotové nabídky, která by byla souladu s chodem vaší firmy (její vytvoření/ověření a agresivní volba informování o ní), často vede k nedostatečnému přijetí zaváděného řešení ze strany uživatelů a nedostatečné návratnosti investic.

    **Zmírnění dopadů:** Možná se už nemůžete dočkat, až celý projekt rozjedete, než to ale uděláte, měli byste mít pro uživatele zprávu a jasně definovanou hodnotu, kterou jim tento přechod přinese. Tu pak uvádějte při všech aktivitách pro zvýšení povědomí o novém řešení a školicích aktivitách, abyste uživatelům pomohli pochopit, proč si organizaci Intune vybrala.

### Další kroky
[Ověření konceptu](proof-of-concept.md)



<!--HONumber=Jul16_HO3-->


