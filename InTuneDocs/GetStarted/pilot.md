---
title: "Pilotní nasazení | Microsoft Intune"
description: "Doporučení pro pilotní fázi nasazení Intune"
keywords: 
author: Nbigman
manager: angrobe
ms.date: 07/21/2016
ms.topic: article
ms.prod: 
ms.service: microsoft-intune
ms.technology: 
ms.assetid: 14e55841-37f1-472c-9678-a1ba847cb331
ms.reviewer: tscott
ms.suite: ems
translationtype: Human Translation
ms.sourcegitcommit: 2a192c71b1b82f59b34ea614d09d895174f8112b
ms.openlocfilehash: a607737b808f3c53ec8f83e507369d9d58309c9d


---

# Pilotní nasazení
Pilotní fáze představuje příležitost otestovat technickou implementaci, plán komunikace a plány školení a podpory v produkčním prostředí malého rozsahu.

## Proč je to důležité?
Při realizaci pilotního nasazení vyplynou na povrch technické problémy, na které vaši uživatelé narazí, a budete mít možnost spravovat všechny tyto věci ještě před tím, než řešení nasadíte v rámci celého podniku. Ověříte také uživatelské prostředí a budete mít příležitost provést v něm změny, aby se zajistilo úspěšné celopodnikové zprovoznění. Díky pečlivému naplánování a díky jasným a přesným metrikám úspěchu dokážete pro projektový tým a uživatele zajistit pozitivní zkušenost a v konečném důsledku také vysokou míru průběžného přijetí ze strany uživatelů.
Začněte tím, že si projdete zjišťovací otázky, které vám pomůžou vybrat a definovat pilotní fázi v rámci procesu zavádění řešení.

## Zjišťovací otázky
Prodiskutujte tyto otázky se svým projektovým týmem, abyste mohli snadněji určit obor podrobností projektu, odkrýt možná rizika a definovat úkoly.

-   Co dalšího kromě technické implementace ještě v této pilotní fázi testujete?

-   Jaké jsou vaše cíle, kterých je z vašeho pohledu potřeba dosáhnout, aby bylo možné toto pilotní nasazení považovat za úspěšné?

-   Jak budete vyhodnocovat metriky úspěchu?

-   Jaký je harmonogram tohoto pilotního nasazení a jaké jsou klíčové milníky?

-   Jak účastníky pilotního nasazení připravíte a jak pro ně budete zajišťovat podporu?

-   Jaká má být uživatelská zkušenost od začátku pilotního nasazení až po jeho skončení?

-   Kdy budete vědět, že je všechno připraveno na celopodnikové zavedení řešení?

## Cíle z hlediska zaměření
V této části najdete pokyny k tomu, na co se v této stanovené fázi zavádění řešení zaměřit.

### Plánování
Klíčem k úspěchu pilotního nasazení je dobré plánování, přičemž je potřeba vědět, jaká jsou kritéria úspěchu a jak je budete vyhodnocovat. Důležité je mít správný tým, který bude spravovat všechny aspekty pilotního nasazení. Naplánujte tento tým s dostatečným předstihem (někde na začátku procesu), aby bylo možné zajistit potřebné prostředky a zdroje a sladit cíle. Zde jsou některé z doporučovaných dokumentů, které byste měli pro pilotní nasazení připravit.

-   Plán pilotního nasazení, včetně přístupu, cílů a metriky

-   Sestava připravenosti na nasazení

### Helpdesk
Plán podpory, která zahrnuje proaktivní pomoc, může výrazně zvýšit důvěru uživatelů v zaváděné řešení, což v konečném důsledku vede ke spokojenosti uživatelů a zvýšené míře přijetí z jejich strany. Helpdesk by měl počítat se změnami, ke kterým v důsledku implementace služby [!INCLUDE[wit_nextref](../includes/wit_nextref_md.md)] dojde, a s potenciálními problémy, které mohou vzniknout, aby bylo možné na jednotlivé problémy najít rychlá řešení. Může také nahlásit problémy týmu, který má na starosti návrh celého řešení, pokud daný přístup v rámci návrhu generuje problémy týkající se uživatelů.

### Zvyšování povědomí o nasazovaném řešení
Uživatelé pilotního nasazení musí v rámci projektu přesně vědět kdo, co, kde a proč. Otázkou číslo 1, kterou si budou uživatelé klást, je otázka „Jaký dopad bude mít pilotní nasazení na mě“. Zkuste se vcítit do pozice uživatelů a pochopit, že uživatelská zkušenost bude velmi důležitá, a to ve všech jeho aspektech. Díky nejrůznějším aktivitám a sdělením pro zvýšení povědomí o nasazovaném řešení pomozte uživatelům pochopit, jaké jsou jejich zodpovědnosti a jak pro ně bude během pilotní fáze zajišťována podpora.

### Školení
Zajištění základního školení pro uživatele pilotního nasazení pomůže utvářet promyšlený školicí plán pro následnou celopodnikovou implementaci. Používejte testovací plány a nabízejte během pilotního nasazení rozmanitou škálu nejrůznějších školení. Zjistěte, na co vaši uživatelé reagují a jaké změny může být nutné provést, aby byli uživatelé připraveni na následné zavádění řešení v celém podniku.

### Provoz
V rámci pilotní fáze bývá často přehlížen provoz. Pilotní nasazení je pro správce první příležitostí, jak si upravit postupy, včetně: ladění výstrah, ověřování provozních postupů, ověřování každodenních úloh správy ohledně monitorování, uživatelů a zařízení a ověřování postupů eskalace pro helpdesk.

## Kontrolní seznam pro začátek
Tady je seznam kroků, které vám pomůžou začít s **pilotní** fází.

-   Jasně stanovte a zdokumentujte cíle a metriky úspěchu a informujte o nich projektový tým.

-   Sestavte týmy pro plánování zavádění řešení sestávající z koordinovaných pracovních týmu zaměřujících se na základní technickou správu, řízení změn, činnost koncového uživatele a konkrétní oblasti provozu.

-   Informujte o časovém harmonogramu, zodpovědnostech a cílech pilotního nasazení, představte zprávu o připravenosti.

-   Svolávejte pravidelné projektové schůzky a informujte o stavu projektu prostřednictvím zpráv o stavu pro vedení.

-   Určete uživatele, kteří mají být do pilotního nasazení zařazeni.

-   Identifikujte všechny aspekty, rizika a způsoby zmírnění rizik, které můžou mít na pilotní nasazení vliv.

-   Definujte pro pilotní nasazení proces podpory, včetně období, kdy bude potřeba vyšší míra podpory.

-   Definujte pro pilotní nasazení plán školení, včetně zástupců podpory a uživatelů pilotního nasazení; provádějte školení.

-   Definujte plán zvýšení povědomí o pilotním nasazení a plán komunikace.

-   Vytvořte a rozdistribuujte uživatelskou dokumentaci.

-   Přizpůsobte si průzkumy pro zjišťování názorů uživatelů a začleňte je do plánu komunikace.

-   Naplánujte a realizujte akci, na které pilotní nasazení zahájíte, a další aktivity pro zvýšení povědomí o pilotním nasazení.

## Běžné problémy
Tady jsou některé běžné problémy, na které můžete ve fázi **pilotního nasazení** narazit.

-   **Problém:** Pilotního nasazení se účastní IT uživatelé a obecní firemní uživatele, kteří nepředstavují reprezentativní vzorek uživatelů organizace. Není možné provést realistické ověření ani nemůžou realisticky proběhnout příslušné procesy a nevyužívají se realistické prostředky a zdroje.

    **Zmírnění dopadů:** Zahrňte do pilotního projektu účastníky z celé organizace s různými rolemi v rámci různých skupin s různými úrovněmi technických znalostí, abyste zjistili, co můžete očekávat při následném celopodnikovém zavádění řešení.

-   **Problém:** Nebyla stanovena kritéria úspěchu speciálně pro pilotní fázi ani to, na čem by bylo možné postavit rozhodnutí, zda přejít do fáze celopodnikového nasazení.

    **Zmírnění dopadů:** Definujte kvalitativní a kvantitativní kritéria úspěchu specifická pro vaši organizaci, aby bylo možné na základě faktů přijmout jednoznačné rozhodnutí, zda přejít do další fáze nasazení.

### Další kroky
[Podnikové zavedení](enterprise-rollout.md)



<!--HONumber=Jul16_HO4-->


