---
title: "Glosář Intune | Microsoft Intune"
description: "Přečtěte si něco o terminologii používané v Microsoft Intune"
keywords: 
author: robstackmsft
ms.author: robstack
manager: angrobe
ms.date: 09/23/2016
ms.topic: article
ms.prod: 
ms.service: microsoft-intune
ms.technology: 
ms.assetid: 86d00901-fac7-4471-aac2-f1d13a4879b6
translationtype: Human Translation
ms.sourcegitcommit: 030db4b1520a4f06756c0feac69de352aab6f473
ms.openlocfilehash: 1dba9553c97e9e02fd4b080915756f4f23ed8635


---

# Glosář Microsoft Intune

## A

|||
|-|-|
|App SDK (sada)|Sada [Microsoft Intune App SDK](/intune/develop/intune-app-sdk) vám umožní do vámi vytvářených aplikací přidat funkce, díky kterým bude tyto aplikace možné spravovat prostřednictvím zásad správy mobilních aplikací v Intune.|
|App Wrapping (nástroj)|[Aplikace příkazového řádku](/intune/deploy-use/decide-how-to-prepare-apps-for-mobile-application-management-with-microsoft-intune), která vytvoří kolem obchodní aplikace obálku. Tato obálka potom umožní správu aplikace pomocí zásad správy mobilních aplikací v Intune.|
|dostupná instalace|Když nasadíte aplikaci s touto akcí, aplikace se zobrazuje v aplikaci a na webu Portál společnosti a uživatelé ji můžou [instalovat na vyžádání](/intune/deploy-use/deploy-apps).|
|Azure Portal|Nová konzola pro Intune, která bude brzy zavedena. V tuto chvíli můžete používat web Azure Portal k vytváření [zásad správy mobilních aplikací v Intune](/intune/deploy-use/azure-portal-for-microsoft-intune-mam-policies) pro zařízení.|

## B
|||
|-|-|
|uživatelé s vlastním zařízením (BYOD)|Anglický akronym je z [Bring Your Own Device](/intune/get-started/choose-how-to-enroll-devices1). Uživatelé si mohou nainstalovat aplikaci Portál společnosti služby Intune na své vlastní zařízení a potom své zařízení zaregistrovat. Tím získají přístup k prostředkům společnosti, jako jsou e-mail, firemní aplikace, firemní data a podpora.| 

## C
|||
|-|-|
|profil certifikátu|Tento typ zásad slouží k [zabezpečení přístupu k prostředkům společnosti](/intune/deploy-use/secure-resource-access-with-certificate-profiles) pomocí certifikátů při používání profilů pro Wi-Fi, e-mail nebo VPN.|
|prostor v cloudovém úložišti|Místo, kam [se ukládají](/intune/deploy-use/add-apps#cloud-storage-space) aplikace, které vytvoříte, a jejich data.|
|zařízení vlastněná společností (COD)|Anglický akronym je z [Company Owned Devices](/intune/get-started/choose-how-to-enroll-devices1). Tato zařízení je možné do Intune registrovat několika různými způsoby v závislosti na potřebách organizace a typech spravovaných zařízení.|
|Portál společnosti|Aplikace nebo web, který poskytují uživatelům [přístup k firemním datům a aplikacím](/intune/get-started/microsoft-intune-company-portal).|
|zásady dodržování předpisů|Tyto zásady zajišťují, že zařízení používaná k přístupu k firemním aplikacím a datům [dodržují určitá pravidla](/intune/deploy-use/introduction-to-device-compliance-policies-in-microsoft-intune), například že přístup k zařízení je chráněný kódem PIN a data ukládaná do zařízení jsou šifrována.|
|Kompatibilní a nekompatibilní aplikace|Součást [obecných zásad konfigurace](/intune/deploy-use/manage-settings-and-features-on-your-devices-with-microsoft-intune-policies). Tato nastavení umožňují definovat seznam aplikací, které uživatelé mohou nebo nemohou spustit. Intune vás pak prostřednictvím sestav informuje, když byla nějaká nekompatibilní aplikace nainstalována nebo spuštěna. Pro některé platformy může Intune i zablokovat instalaci nekompatibilní aplikace.|
|podmíněný přístup|[Povoluje přístup k e-mailu společnosti, Office 365 a dalším službám](/intune/deploy-use/restrict-access-to-email-and-o365-services-with-microsoft-intune) pouze ze zařízení, která splňují vámi nastavená pravidla.|
|vlastní zásady|[Tyto zásady použijete](/intune/deploy-use/manage-settings-and-features-on-your-devices-with-microsoft-intune-policies), když obecné zásady konfigurace neobsahují vestavěná nastavení, která byste potřebovali. Vlastní zásady je možné použít k vytvoření nastavení jinými způsoby (Apple Configurator nebo OMA-URI).|

## D
|||
|-|-|
|nasazení|Odeslání aplikace nebo zásady do zařízení nebo na uživatele, které spravujete.|
|akce nasazení|Volba, kterou provádíte při [nasazení aplikace](/intune/deploy-use/deploy-apps-in-microsoft-intune). Můžete zvolit, jestli bude instalace povinná, volitelná, nebo jestli se aplikace odinstaluje.|
|správce registrace zařízení|Organizace můžou pomocí Intune spravovat velké počty mobilních zařízení s jediným uživatelským účtem. Účet [správce registrace zařízení ](/intune/deploy-use/enroll-corporate-owned-devices-with-the-device-enrollment-manager-in-microsoft-intune) (DEM – Device Enrollment Manager) je speciální účet Intune, který může zaregistrovat až 1000 zařízení.|
|mapování skupin zařízení|Pomáhá [automaticky přidávat zařízení do skupin](/intune/deploy-use/categorize-devices-with-device-group-mapping-in-microsoft-intune) na základě kategorie zařízení (typu„Osobní“ nebo „Prodej“), kterou zařízení přiřadíte buď vy, nebo koncový uživatel.|

## E
|||
|-|-|
|e-mailový profil|Tyto zásady lze použít ke konfiguraci [nastavení přístupu k e-mailu](/intune/deploy-use/configure-access-to-corporate-email-using-email-profiles-with-microsoft-intune) pro konkrétní e-mailové klienty na mobilních zařízeních. Minimalizují se tak nároky na nastavení, která musí provést koncový uživatel.|
|EMS|Microsoft Enterprise Mobility + Security (dříve Enterprise Mobility Suite) chrání vaše podniková data, a přitom vašim uživatelům umožňuje [přístup k aplikacím a obsahu, který potřebují](https://www.microsoft.com/en-us/cloud-platform/enterprise-mobility).|
|koncový uživatel|[Uživatelé zařízení (jako jsou telefony nebo počítače)](/intune/deploy-use/what-to-tell-your-end-users-about-using-microsoft-intune), která spravujete pomocí Intune.|
|registrace|Microsoft Intune využívá [registraci](/intune/deploy-use/enroll-devices-in-microsoft-intune) k začlenění zařízení do správy a povolení přístupu k prostředkům.|

## F
|||
|-|-|
|FastTrack|[Služba společnosti Microsoft](https://technet.microsoft.com/library/mt228265.aspx) pro uživatele Intune se 150 licencemi v plánu splňujícím podmínky. V rámci této služby vám specialisté od Microsoftu pomohou nastavit a zprovoznit službu Intune pro vaši společnost.|

## G
|||
|-|-|
|skupiny|Skupiny vám umožňují [logicky seskupit uživatele nebo zařízení](/intune/deploy-use/use-groups-to-manage-users-and-devices-with-microsoft-intune). Můžete například vytvořit skupinu všech počítačů s Windows. Do těchto skupin pak můžete nasazovat aplikace a zásady.|

## H
|||
|-|-|
|hybridní|Konfigurace, kdy můžete spravovat zařízení registrovaná do Intune [prostřednictvím konzoly System Center Configuration Manager](/intune/get-started/integration-with-cloud-services).|

## I
|||
|-|-|
|konzola pro správu Intune|Současná konzola, kterou používáte k většině operací správy Intune.|
|softwarový klient Intune|Alternativní způsob [správy některých počítačů s Windows](/intune/deploy-use/manage-windows-pcs-with-microsoft-intune). S rozhodováním, jakou metodu použít, vám může pomoct článek [Volba způsobu správy zařízení](/intune/get-started/choose-how-to-manage-devices).|
|Intune Software Publisher|Nástroj k [definování aplikací, které chcete nasadit, a jejich nahrání do cloudového úložiště](/intune/deploy-use/add-apps).|
|inventář|Slouží k zobrazení [hardwaru a nainstalovaného softwaru](/intune/deploy-use/understand-your-devices-with-inventory-in-microsoft-intune) v zařízeních, která spravujete.|

## K
|||
|-|-|
|celoobrazovkový režim|Tento režim se konfiguruje v rámci [obecných zásad konfigurace](/intune/deploy-use/manage-settings-and-features-on-your-devices-with-microsoft-intune-policies) a umožňuje uzamknout zařízení jen pro určitý účel. Můžete například zařízení v prodejně nakonfigurovat tak, aby na něm běžela jen jedna aplikace.|

## M
|||
|-|-|
|spravovaný prohlížeč|[Aplikace na procházení webu](/intune/deploy-use/manage-internet-access-using-managed-browser-policies), kterou můžete nasadit v organizaci pomocí Microsoft Intune. Zásady spravovaného prohlížeče konfigurují seznam povolených nebo blokovaných webů. Tyto seznamy omezují weby, které můžou uživatelé spravovaného prohlížeče navštívit.|
|správa mobilních aplikací|[Správa mobilních aplikací (MAM)](/intune/deploy-use/overview-of-app-lifecycle-in-microsoft-intune) umožňuje publikovat, doručovat, konfigurovat, zabezpečovat, monitorovat a aktualizovat mobilní aplikace pro uživatele.
|správa mobilních zařízení|[Správa mobilních zařízení (MDM)](/intune/deploy-use/overview-of-device-lifecycle-in-microsoft-intune) umožňuje registrovat zařízení do Intune, takže můžete tato zařízení zřizovat, konfigurovat a monitorovat a provádět s nimi akce. 
|autorita pro správu mobilních zařízení (MDM)|[Autorita MDM](/intune/deploy-use/get-ready-to-enroll-devices-in-microsoft-intune) definuje službu správy s oprávněním ke správě určité sady zařízení. Příklady možných autorit MDM zahrnují Intune samostatně a Configuration Manager s Intune.|
|Zásady zřizování mobilních aplikací|Zásady pro iOS, které pomáhají zajistit, že [zřizovacím profilům](/intune/deploy-use/ios-mobile-app-provisioning-profiles) aplikací pro iOS, které nasadíte, nevyprší platnost.|
|zásady konfigurace mobilních aplikací|Zásady pro iOS, které slouží k [předávání nastavení do kompatibilních aplikací pro iOS](/intune/deploy-use/configure-ios-apps-with-mobile-app-configuration-policies-in-microsoft-intune) při jejich spuštění – například mohou dodávat název společnosti nebo serverovou adresu.|

## O
|||
|-|-|
|OMA-DM|Open Mobile Alliance Device Management. Oborový standard, protokol správy zařízení používaný řadou výrobců hardwaru. Umožňuje ovládat určité funkce mobilních zařízení a počítačů.|
|OMA-URI|Open Mobile Alliance Uniform Resource Identifier. Tyto identifikátory identifikují jednotlivá nastavení v zařízeních, která se řídí standardem OMA-DM. Řadu z nich je možné použít ve [vlastních zásadách Intune](/intune/deploy-use/manage-settings-and-features-on-your-devices-with-microsoft-intune-policies), když není k dispozici vestavěné nastavení, které byste právě potřebovali.|

## P
|||
|-|-|
|zásady|[Balíček informací](/intune/deploy-use/microsoft-intune-policy-reference) odesílaný z Intune do zařízení. Můžete například do zařízení nasadit nastavení zabezpečení nebo informace o dodržování předpisů.|
|resetování hesla|Funkce služby Intune, která na podporovaných zařízeních umožňuje vynutit, aby si koncoví uživatelé [resetovali heslo](/intune/deploy-use/use-remote-lock-and-passcode-reset-in-microsoft-intune).|

## R
|||
|-|-|
|vzdálené uzamčení|Funkce služby Intune, která vám umožňuje [uzamknout podporovaná zařízení](/intune/deploy-use/use-remote-lock-and-passcode-reset-in-microsoft-intune), i když dané zařízení právě nemáte k dispozici.|
|sestavy|Intune poskytuje řadu [vestavěných sestav](/intune/deploy-use/understand-microsoft-intune-operations-by-using-reports), které vás informují o spravovaných zařízeních.|
|povinná instalace|Když aplikaci nasadíte s touto akcí, nainstaluje se na zařízení [bez zásahu uživatele](/intune/deploy-use/deploy-apps) (ačkoli na některých platformách koncový uživatel musí instalaci odsouhlasit).|
|požadavky|[Operace nasazení aplikace](/en-us/intune/deploy-use/add-apps), která vám umožní vybrat požadavky, které musí zařízení splnit, než na něj bude aplikace nainstalována. Můžete například zadat verzi iOS, která musí být nainstalovaná, aby se mohla aplikace nainstalovat.|

## S
|||
|-|-|
|selektivní vymazání|[Selektivní vymazání](/intune/deploy-use/use-remote-wipe-to-help-protect-data-using-microsoft-intune) odebere ze zařízení jenom firemní data, včetně případných dat správy mobilních aplikací (MAM), nastavení a e-mailových profilů. Při selektivním vymazání se osobní údaje uživatele na zařízení ponechají.|

## T
|||
|-|-|
|TeamViewer|Aplikace třetí strany, která funguje s Intune a poskytuje [možnosti vzdálené pomoci](/intune/deploy-use/common-windows-pc-management-tasks-with-the-microsoft-intune-computer-client#request-and-provide-remote-assistance-for-windows-pcs) pro počítače s Windows spravované pomocí softwarového klienta Intune.|
|podmínky a ujednání|Typ zásad, které se nasazují na uživatele. Obsahují informace, které uživatel musí [přečíst a přijmout](/intune/deploy-use/terms-and-condition-policy-settings-in-microsoft-intune) předtím, než bude moci používat Portál společnosti k registraci a přístupu ke své práci.|

## V
|||
|-|-|
|hromadně zakoupené aplikace|Některé App Story umožňují pro aplikace, které chcete spouštět ve vaší společnosti, nakoupit víc licencí. Intune vám pomůže spravovat aplikace, které jste [koupili prostřednictvím takového programu](/intune/deploy-use/manage-volume-purchased-apps-in-microsoft-intune), importem licenčních informací z App Storu, sledováním již použitých licencí a zabráněním instalace více kopií aplikací, než na kolik máte licence.|
|profil VPN|Zásady, které nasazují [nastavení VPN](/intune/deploy-use/vpn-connections-in-microsoft-intune) do vámi spravovaných zařízení. Minimalizují se tak nároky na nastavení, která musí provést koncový uživatel.|

## W
|||
|-|-|
|profil Wi-Fi|Zásady, které nasazují [nastavení bezdrátové sítě](/intune/deploy-use/wi-fi-connections-in-microsoft-intune) do zařízení. Uživatelé se tak budou moci připojit k vaší podnikové síti, aniž by museli znát a konfigurovat nastavení sítě.






<!--HONumber=Sep16_HO4-->


