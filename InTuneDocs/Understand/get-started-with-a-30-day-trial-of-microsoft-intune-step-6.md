---
title: "Další možnosti a funkce pro zkušební verze Intune | Microsoft Intune"
description: "Popisuje výstrahy, oznámení a sestavy, a také obecné možnosti Intune, o kterých potřebujete vědět při registraci bezplatné 30denní zkušební verze Intune."
keywords: 
author: lindavr
manager: angrobe
ms.date: 08/09/2016
ms.topic: get-started-article
ms.prod: 
ms.service: microsoft-intune
ms.technology: 
ms.assetid: 170cd959-d35b-4129-ae60-117d7e881bc9
ms.reviewer: jeffgilb
ms.suite: ems
translationtype: Human Translation
ms.sourcegitcommit: 51fba2b01d8978bc062c50c4388714609be0fdf0
ms.openlocfilehash: ae624aed9ea09467c212e0bf16fef72bfef1956d


---

# Další možnosti a funkce pro zkušební předplatná Intune

## Výstrahy, oznámení a sestavy
V konzole pro správu Intune se **výstrahy** používají k rychlému posouzení celkového stavu spravovaných zařízení ve vaší organizaci. Výstrahy můžete nakonfigurovat a přizpůsobit tak, aby oznamovaly a zobrazovaly jen informace, které potřebujete pro svoji organizaci. Můžete nastavit, jestli chcete výstrahu povolit nebo zakázat, nakonfigurovat závažnost, určit podle prahové hodnoty zobrazení, jak často se musí událost výstrahy aktivovat před zobrazením výstrahy, a taky nakonfigurovat nastavení, která jsou specifická pro určité typy výstrah.

**Oznámení** jsou e-maily sloužící k informování správců (a ostatních uživatelů) při aktivaci určitých typů výstrahy.

**Sestavy** slouží k zodpovězení celé řady dotazů, třeba v kolika počítačích je nainstalovaná určitá aplikace nebo aktualizace, jaký malware byl zablokovaný nebo kteří uživatelé potřebovali za poslední měsíc Vzdálenou pomoc.

Další informace o výstrahách, oznámeních a sestavách najdete v tématu [Monitorování a sestavy v Microsoft Intune](/Intune/Deploy-Use/monitoring-and-reports-with-microsoft-intune).

## Možnosti Intune
Kromě možností uvedených v tomto krátkém průvodci nastavením má Intune ještě celou řadu různých funkcí. Mezi ně třeba patří:

-   **Řízení přístupu ke službě Exchange a Office 365.** Podrobnosti najdete v tématu [Správa přístupu aplikací k Exchangi Online](https://technet.microsoft.com/library/dn705841.aspx) a [Správa přístupu aplikací ke službám Office 365](https://technet.microsoft.com/library/dn818907.aspx).

-   **Správa zařízení iOS vlastněných společností.** Podrobnosti najdete v tématu [Registrace zařízení iOS vlastněných společností v Microsoft Intune](/Intune/Deploy-Use/enroll-corporate-owned-ios-devices-in-microsoft-intune).

-   **Správa mobilních aplikací.** Spravované mobilní aplikace pracují se zásadami správy mobilních aplikací a omezují určité operace aplikací, třeba kopírování a vkládání nebo funkci snímku obrazovky. Další informace najdete v tématu [Vytvoření a nasazení zásad správy mobilních aplikací pomocí Microsoft Intune](/Intune/Deploy-Use/create-and-deploy-mobile-app-management-policies-with-microsoft-intune) a [Správa přístupu k internetu pomocí zásad spravovaného prohlížeče v Microsoft Intune](/Intune/Deploy-Use/manage-internet-access-using-managed-browser-policies).

-   **Řízení přístupu k firemním prostředkům.** Do mobilních zařízení můžete nasadit certifikáty, e-mailové profily, profily VPN a profily Wi-Fi a usnadnit tak rychlé nastavení těchto zařízení. Podrobnosti najdete v tématu [Povolení přístupu k prostředkům společnosti pomocí Microsoft Intune](/Intune/Deploy-Use/enable-access-to-company-resources-with-microsoft-intune).

Další informace o všech možnostech Intune najdete v částech:
- [Možnosti správy mobilních zařízení v Microsoft Intune](/intune/get-started/mobile-device-management-capabilities-in-microsoft-intune)
- [Možnosti správy počítačů s Windows v Microsoft Intune](/intune/get-started/windows-pc-management-capabilities-in-microsoft-intune)

Další informace o možnostech nedávno zavedených pro Intune najdete v tématu [Co je nového v Microsoft Intune](/Intune/Deploy-Use/whats-new-in-microsoft-intune).

Možnosti podpory jsou popsané v části [Jak získat podporu pro Microsoft Intune](/Intune/Troubleshoot/how-to-get-support-for-microsoft-intune) a kromě toho se můžete zapojit do diskusí o Intune na [fórech Microsoft Intune](https://social.technet.microsoft.com/Forums/en-US/home?forum=microsoftintuneprod).

### Další kroky
Gratulujeme! Právě jste dokončili postup pro *testování Microsoft Intune*.

>[!div class="step-by-step"]

>[&larr; **Registrace zařízení**](.\get-started-with-a-30-day-trial-of-microsoft-intune-step-5.md)     [**Další kroky** &rarr;](.\get-started-with-a-30-day-trial-of-microsoft-intune-step-7.md)  



<!--HONumber=Aug16_HO2-->


