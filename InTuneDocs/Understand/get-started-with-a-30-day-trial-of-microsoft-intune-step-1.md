---
title: "Registrace 30denního testování Microsoft Intune | Microsoft Intune"
description: "Postup registrace bezplatné 30denní zkušební verze Intune a co je potřeba předtím zvážit"
keywords: 
author: Staciebarker
manager: angrobe
ms.date: 04/28/2016
ms.topic: get-started-article
ms.prod: 
ms.service: microsoft-intune
ms.technology: 
ms.assetid: dad88d43-0054-4be6-9e5d-ada5a957dd6c
ms.reviewer: jeffgilb
ms.suite: ems
translationtype: Human Translation
ms.sourcegitcommit: 60ee39a7eeeb9068a7350ec87f60e7148ccb7826
ms.openlocfilehash: 5c36bac82389453d83504564cf26beb1027feefe


---

# Registrace 30denního testování Microsoft Intune

Nastavení bezplatného 30denního testování Microsoft Intune pro správu mobilních zařízení a počítačů je rychlé a snadné. Pomocí několika jednoduchých kroků můžete do testování přidat až 100 uživatelů a zařízení, nastavit skupiny, nakonfigurovat zásady dodržování předpisů a registrovat a spravovat mobilní zařízení a počítače. V tomto tématu se dozvíte základní informace o zprovoznění testování Intune a získáte o službě Intune přehled, abyste mohli vyhodnotit její funkce a možnosti.

## Co je třeba zvážit před registrací

Ještě než se zaregistrujete nebo přihlásíte k Intune, měli byste si odpovědět na následující otázky:

-   Má už vaše organizace pracovní nebo školní účet služeb Microsoft Online Services?

-   Máte s Microsoftem smlouvu Enterprise nebo ekvivalentní multilicenční smlouvu?

-   Plánujete používat tenanta služby Intune po vypršení platnosti 30denního testování?

|Pokud platí některá z následujících věcí, zaregistrujte si NOVÝ účet:|Přihlaste se pomocí svého PRACOVNÍHO nebo ŠKOLNÍHO účtu, pokud:|
|-----------------------------------------------------------------|------------------------------------------------|
|**Nemáte pracovní nebo školní účet.** Pracovní nebo školní účet získáte při podpisu multilicenční smlouvy s Microsoftem nebo přihlášení k odběru Office 365. Pokud vaše organizace neuzavřela s Microsoftem smlouvu Enterprise nebo podobnou multilicenční smlouvu (nebo má účet Office 365), nemáte účet služeb Microsoft Online Services, který můžete použít pro přihlášení ke službám Microsoft Online Services.<br /><br />**Po skončení platnosti 30denního testování se váš tenant Intune zruší.** Pokud používáte bezplatné předplatné testování Intune jenom pro účely hodnocení a chcete se po skončení testování vrátit ke svému nastavení služby Intune a zřizování zařízení, musíte si zaregistrovat nový účet. Tato možnost se doporučuje, když chcete používat Intune s nástrojem System Center Configuration Manager 2012.<br /><br />Pokud registrujete nový účet, nebudete moct později použít stávající pracovní nebo školní účet ke správě tohoto účtu, nebo ho spojovat se stávajícími multilicenčními smlouvami.|**Máte pracovní nebo školní účet s multilicenční smlouvou nebo předplatné Office 365 a používáte toto testování k hodnocení Intune.**<br /><br />Pokud nastavujete Intune pro stávající účet, doporučujeme vám přečíst si téma [Volba způsobu správy zařízení](/intune/get-started/choose-how-to-manage-devices), než budete pokračovat v těchto krocích.|

## Registrace nebo přihlášení k Intune

1.  Nejdřív [kliknutím sem přejděte na stránku registrace pro Intune](https://portal.office.com/Signup/Signup.aspx?OfferId=40BE278A-DFD1-470a-9EF7-9F2596EA7FF9&dl=INTUNE_A&ali=1#0%20).

2.  Na stránce **Registrovat** máte dvě možnosti:

    -   **Přihlášení k odběru z pracovního nebo školního účtu služeb Microsoft Online Services**: Pokud už máte svůj pracovní nebo školní účet a pro přihlášení k odběru obou služeb chcete použít stejný účet, klikněte na **Přihlásit** . Pokud používáte stejný účet pro víc služeb, používají tyto služby stejnou infrastrukturu Azure AD a jsou klienty Azure AD. Azure AD poskytuje základní adresářové funkce a funkce správy identit pro cloudové služby Microsoftu.

    -   **Přihlášení jenom k odběru Intune**: Pokud ještě nemáte přihlášený odběr cloudové služby, přihlaste se k odběru Intune vyplněním formuláře na stránce registrace.

        > [!NOTE]
        > Ve výchozím nastavení je název domény přidružený k vašemu předplatnému a k uživatelským účtům, které přidáte do Intune. Po přihlášení k odběru můžete přidat a používat název domény, který už vlastníte, nebo můžete dál používat bezplatnou doménu **onmicrosoft.com** .

Po vyplnění registračního formuláře a přijetí smlouvy Microsoft Online Subscription Agreement budete automaticky přihlášení k centru pro správu Office 365 pomocí účtu správce tenanta. Na e-mailovou adresu, kterou jste zadali během registrace, vám přijde e-mailová zpráva s informacemi o účtu. Ta potvrzuje, že je vaše předplatné aktivní.

### Další kroky
Gratulujeme! Právě jste dokončili krok 1 příručky pro *testování Microsoft Intune*.

>[!div class="step-by-step"]

>[&larr; **Začínáme**](get-started-with-a-30-day-trial-of-microsoft-intune.md)     [**Přidávání uživatelů** &rarr;](get-started-with-a-30-day-trial-of-microsoft-intune-step-2.md)  



<!--HONumber=Jul16_HO4-->


