---
experiment_id: kgremban_images_080416
title: "Úvod do Microsoft Intune | Microsoft Intune"
description: "Přečtěte si o tom, jak je Intune komponentou správy mobilních zařízení v řešení Enterprise Mobility + Security."
keywords: 
author: Lindavr
manager: angrobe
ms.date: 08/10/2016
ms.topic: article
ms.prod: 
ms.service: microsoft-intune
ms.technology: 
ms.assetid: 3b4e778d-ac13-4c23-974f-5122f74626bc
ms.reviewer: jeffgilb
ms.suite: ems
translationtype: Human Translation
ms.sourcegitcommit: dbb8a8fdcc39aa91f4d2c0a671447e44daf8570d
ms.openlocfilehash: 1b5549e4e0ad7652ed39659d7ebe7b95049dcbe6


---

# Úvod do služby Intune
Microsoft Intune má v sadě Microsoft Enterprise Mobility + Security (EMS, dříve Enterprise Mobility Suite) na starosti správu. Podniková mobilita se točí kolem toho, jak zaměstnancům zajistit produktivitu na všech zařízeních a zajistit přitom ochranu firemních informací.  

EMS je kompletní integrovaná sada nástrojů pro podnikovou mobilitu, která se zaměřuje na produktivitu, identity, řízení přístupu, správu a ochranu dat. Nabízí efektivní způsob, jak nasadit a provozovat řešení mobility ve vaší organizaci.  

Intune pomáhá spravovat mobilní zařízení a mobilní aplikace. Těsně se integruje se službou Azure Active Directory (Azure AD) pro řízení přístupu a identit a se službou Azure Rights Management (Azure RMS) pro ochranu dat.  

Mezi běžné obchodní problémy, které Intune pomáhá vyřešit, patří:

* Zabezpečení místní infrastruktury pro e-maily a spolupráci tak, aby byla přístupná pomocí mobilních zařízení a aplikací na internetu
* Zabezpečení infrastruktury Office 365 tak, aby byla bezpečně přístupná pomocí mobilních zařízení a aplikací na internetu
* Vydávání mobilních telefonů zaměstnancům
* Poskytování „sdílených zařízení“ s omezeným využitím pro úkolové pracovníky
* Implementace bezpečné strategie Přineste si vlastní zařízení (BYOD) nebo strategie využití osobních zařízení
* Podpora zaměstnanců při přístupu ke službě Office 365 ze zařízení a aplikací, nad kterými nemáte kontrolu, jako je třeba stánek na veletrhu

![Obrázek vize podnikové mobility](..\media\em-vision.png)

Mezi primární nástroje, které Intune nabízí, patří:
* **Správa mobilních zařízení (MDM):** Možnost zaregistrovat zařízení v Intune, takže můžete tato zařízení zřizovat, konfigurovat a monitorovat a provádět s nimi akce, jako je vymazání.
* **Správa mobilních aplikací (MAM):** Možnost publikovat, doručovat, konfigurovat, zabezpečovat, monitorovat a aktualizovat mobilní aplikace pro uživatele.
* **Zabezpečení mobilních aplikací:** Jako součást správy mobilních aplikací možnost zabezpečení mobilních dat, a to oddělením osobních dat od firemních a zajištěním selektivního vymazání firemních dat.

Tyto nástroje se používají v různých kombinacích, které umožňují výše uvedené obchodní scénáře. Například scénáře se sdílenými zařízeními hodně využívají MDM. Scénáře BYOD se zpravidla spoléhají na MAM. A scénáře pro firemní telefony jsou založené na obojím. Téměř všechny scénáře využívají zabezpečení mobilních aplikací.

V této dokumentaci vám objasníme, jak používat nástroje, které Intune poskytuje pro podporu obchodních scénářů.  Dále vysvětlíme, jak tyto nástroje používat s Office 365, Azure AD, Azure RMS a dalšími částmi sady Microsoft Mobility Suite. Získáte tak komplexní přehled o způsobech, kterými se tato technologie běžně používá, a o tom, jak mohou být pro vaše prostředí užitečné. Seznámíte se také s postupy pro jejich implementaci. Tato technologie je sama o sobě flexibilní a dokáže se přizpůsobit nejrůznějším scénářům (i nad rámec těch, kterou jsou zde popsané).

### Další kroky
* Přečtěte si o některých [běžných způsobech použití Intune](common-ways-to-use-intune.md).
* Seznamte se s tímto produktem [prostřednictvím 30denní zkušební verze Intune](get-started-with-a-30-day-trial-of-microsoft-intune.md).
* Podrobně se seznamte s [technickými požadavky a možnostmi](/intune/get-started/what-to-know-before-you-start-microsoft-intune) služby Intune.



<!--HONumber=Aug16_HO2-->


