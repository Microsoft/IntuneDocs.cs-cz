---
title: "Příprava plánu podpory"
description: "Tento článek vám pomůže připravit plán podpory pro nasazení Microsoft Intune."
keywords: 
author: arob98
ms.author: angrobe
manager: dougeby
ms.date: 10/31/2017
ms.topic: article
ms.prod: 
ms.service: microsoft-intune
ms.technology: 
ms.assetid: b9428769-4333-4778-b677-f23dea1f74da
ms.reviewer: jeffbu, cgerth
ms.suite: ems
ms.custom: intune-classic
ms.openlocfilehash: e557fe23b5fcee11957904b2dfd5eb99ec344f3f
ms.sourcegitcommit: 2c7794848777e73d6a9502b4e1000f0b07ac96bc
ms.translationtype: HT
ms.contentlocale: cs-CZ
ms.lasthandoff: 02/01/2018
---
# <a name="develop-a-support-plan"></a>Příprava plánu podpory

Plán podpory vám pomůže účinněji identifikovat a řešit problémy spojené s Intune. Tím zase zlepšíte výsledný dojem uživatelů z Intune. Tady jsou některé otázky, které je potřeba zohlednit při přípravě plánu podpory Intune:

-   Jaké týmy odpovídají za poskytování podpory Intune?

-   Jaký proces se použije k zajištění podpory Intune?

-   Jak plánujete, že bude podpora Intune poskytovat školení?

-   Jaké jsou příležitosti ke včasnému zapojení týmu podpory do procesu nasazení Intune?

Pojďme se podívat na každou oblast podrobněji.

## <a name="which-teams-are-responsible-for-providing-support"></a>Jaké týmy odpovídají za poskytování podpory?

Organizace mohou mít různé vrstvy nebo úrovně podpory (1–3). Například první a druhá vrstva může být složená z členů týmu podpory a do třetí vrstvy mohou patřit členové týmu správy mobilních zařízení (MDM), který zodpovídá za nasazení Intune.

První vrstva normálně odpovídá prvnímu stupni podpory. Tuto vrstvu obvykle kontaktují uživatelé se svými požadavky na podporu. Pokud první vrstva nedokáže problém koncového uživatele vyřešit, postoupí ho druhé vrstvě. Druhá vrstva ho v případě potřeby postoupí třetí vrstvě. Za čtvrtou vrstvu je možné považovat podporu Microsoftu.

Další informace o [podpoře Intune](/intune/get-support).

## <a name="what-is-the-support-process"></a>Co je proces podpory?

V úvodních fázích zahájení ostrého provozu se mohou všechny tři vrstvy přepojit do konferenčního hovoru nebo mohou zahájit hovor přes Skype. Tady je jeden příklad implementace pracovních postupů podpory nebo helpdesku IT v organizaci:

1.  Koncový uživatel kontaktuje první vrstvu podpory nebo helpdesku IT kvůli potížím s registrací.

2.  První vrstva podpory nebo helpdesku IT nedokáže zjistit hlavní příčinu problému, a proto ho postoupí do druhé vrstvy.

3.  Druhá vrstva podpory nebo helpdesku IT problém prověří, ale také ho nedokáže vyřešit, a proto ho postoupí do třetí vrstvy a přidá další informace, které mohou být užitečné při dalším šetření.

4.  Třetí vrstva podpory nebo helpdesku IT problém dále prošetří, zjistí jeho hlavní příčinu a oznámí řešení druhé a první vrstvě.

5.  První vrstva podpory/helpdesku IT kontaktuje zákazníka a problém vyřeší.

Tento typ přístupu přináší, zejména v raných fázích zavádění Intune, řadu výhod, například:

-   Pomáhá při učení a rozjezdu technologie.

-   Umožňuje rychle identifikovat problémy a jejich řešení.

-   Celkově zlepšuje činnost koncového uživatele.

## <a name="how-you-plan-to-provide-intune-support-training"></a>Jak plánujete, že bude podpora Intune poskytovat školení?

Pracovníkům podpory nebo helpdesku IT je potřeba zajistit takové technické školení na Intune, které bude mít požadovanou úroveň a bude odpovídat konkrétní vrstvě podpory a jejím povinnostem. Tým pro správu mobilních zařízení v Intune může vyškolit vedoucí pracovníky podpory (školení pro školitele), kteří potom vyškolí členy svých týmů podpory. Školení trvá obvykle 2–3 hodiny a zahrnuje přednášky a praktická cvičení.

V následujícím příkladu je program školení pracovníků podpory pro Intune.

-   Přehled plánu podpory Intune

-   Přehled Intune

-   Řešení nejčastějších problémů

-   Nástroje a prostředky

-   Otázky a odpovědi

[Dokumentace k Intune](https://docs.microsoft.com/intune/) nabízí přehled o Intune, podrobný popis funkcí a některé informace o odstraňování potíží. [Fórum Intune](https://social.technet.microsoft.com/Forums/home) je komunitní informační zdroj, kde se můžete ptát a hledat odpovědi na témata, která nenajdete v dokumentaci k Intune.

## <a name="what-opportunities-are-there-to-involve-the-support-team-earlier"></a>Jaké existují příležitosti k dřívějšímu zapojení týmu podpory?

Zapojením pracovníků podpory IT / helpdesku při nasazování Intune, a to už ve fázi plánování a pilotního projektu, zlepšíte nasazení služby Intune a její přijetí koncovými uživateli. Včasné zapojení umožní pracovníkům podpory seznámit se s Intune, aby mohli získávat cenné zkušenosti od samého začátku. Pomůžete tím připravit pracovníky podpory IT / helpdesku na podporu plného zavedení v organizaci.

## <a name="next-step"></a>Další krok

Další část obsahuje pokyny pro [návrh Intune](planning-guide-design.md).
