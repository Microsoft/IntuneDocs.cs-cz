---
title: Přidání webových aplikací do Microsoft Intune
titleSuffix: ''
description: Zjistěte, jak do Microsoft Intune přidat webové aplikace.
keywords: ''
author: Erikre
ms.author: erikre
manager: dougeby
ms.date: 05/15/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 5f08752f-0e87-4ad9-a34c-4991b3150775
ms.reviewer: mghadial
ms.suite: ems
ms.custom: intune-azure
ms.openlocfilehash: 0d62341e35bf851bb429b15a582183bec62a9d4a
ms.sourcegitcommit: 34e96e57af6b861ecdfea085acf3c44cff1f3d43
ms.translationtype: HT
ms.contentlocale: cs-CZ
ms.lasthandoff: 05/17/2018
---
# <a name="add-web-apps-to-microsoft-intune"></a>Přidání webových aplikací do Microsoft Intune

[!INCLUDE [azure_portal](./includes/azure_portal.md)]

Intune podporuje různé typy aplikací, včetně webových. Webová aplikace představuje aplikaci klient-server. Server poskytuje webovou aplikaci, která zahrnuje uživatelské rozhraní, obsah a funkce. Moderní webové hostingové platformy dále běžně nabízejí zabezpečení, vyrovnávání zatížení a další výhody. Webová aplikace se samostatně udržuje na webu. Na tento typ aplikace se odkazuje pomocí Microsoft Intune. Můžete také určit, které skupiny uživatelů mají k této aplikaci přístup. 

Abyste mohli aplikaci spravovat a přiřazovat ji uživatelům, přidejte ji do Intune. Intune vytvoří zástupce webové aplikace na domovské obrazovce uživatelova zařízení.

> [!Note]
> Webové aplikace ale nejsou podporované na zařízeních s Androidem for Work a macOS.

## <a name="add-a-web-app-to-intune"></a>Přidání webové aplikace do Intune
Pokud chcete přidat aplikaci do Intune v podobě zástupce aplikace na webu, postupujte takto:

1. Přihlaste se k [portálu Azure Portal](https://portal.azure.com).
2. Zvolte **Všechny služby** > **Intune**.  
    Intune se nachází v části **Monitorování a správa**.
3. V podokně **Intune** zvolte **Mobilní aplikace**.
4. V podokně úloh **Mobilní aplikace** vyberte v části **Spravovat** možnost **Aplikace**.
5. V podokně **Aplikace** vyberte **Přidat**.
6. V podokně **Přidat aplikaci** vyberte v rozevíracím seznamu **Typ aplikace** typ **Webový odkaz**.
7. Vyberte **Konfigurovat**.
8. V podokně **Informace o aplikaci** přidejte tyto údaje:
    - **Název**: Zadejte název aplikace, který se zobrazí na Portálu společnosti.
    - **Popis**: Zadejte popis aplikace. Tento popis se uživatelům zobrazí na Portálu společnosti.
    - **Vydavatel**: Zadejte název vydavatele této aplikace.
    - **Adresa URL aplikace**: Zadejte adresu URL webu hostujícího aplikaci, kterou chcete přiřadit.
    - **Kategorie**: Volitelně můžete vybrat jednu nebo několik předdefinovaných kategorií aplikací nebo kategorii, kterou jste vytvořili. Uživatelé tak při procházení Portálu společnosti najdou aplikaci snadněji.
    - **Zobrazit na Portálu společnosti jako vybranou aplikaci:** Vybráním této možnosti se sada aplikací zobrazí uživatelům, kteří hledají aplikace, na výrazném místě na hlavní stránce Portálu společnosti.
    - **K otevření tohoto odkazu vyžadovat spravovaný prohlížeč**: Tuto možnost vyberte, pokud chcete uživatelům webu nebo webové aplikace přiřadit odkaz, který mohou otevřít v prohlížeči spravovaném v Intune. Tento prohlížeč musí být nainstalovaný na jejich zařízení.
    - **Logo**: Nahrajte ikonu, která se přidruží k aplikaci. Tato ikona se u aplikace zobrazí, když uživatelé procházejí portál společnosti.
9. Vyberte **OK**.
10. V podokně **Přidat aplikaci** zvolte **Přidat**.

> [!Note]
> Uživatelé si musí na domovskou obrazovku přidat widget Intune k zobrazení webových aplikací, které jsou k zařízení s Androidem přiřazené.

## <a name="next-steps"></a>Další kroky

Vytvořená aplikace se zobrazí v seznamu aplikací, kde ji můžete přiřazovat vybraným skupinám. Nápovědu najdete v článku [Přiřazení aplikací do skupin](apps-deploy.md). 
