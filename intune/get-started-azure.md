---
title: "Začínáme s Azure Portalem"
titlesuffix: Azure portal
description: "Přečtěte si o vytváření a sdílení řídicích panelů v Intune na Azure Portalu."
keywords: 
author: arob98
ms.author: angrobe
manager: angrobe
ms.date: 08/16/2017
ms.topic: article
ms.prod: 
ms.service: microsoft-intune
ms.technology: 
ms.assetid: 917c0eed-96d0-49d8-8db8-a6ba13ad0e1f
ms.reviewer: 
ms.suite: ems
ms.custom: intune-azure
ms.openlocfilehash: 42c43ca5fa1eee28cb245c7a64e47f7f704183f4
ms.sourcegitcommit: fa6aaf12611c3e03e38e467806fc30b1d0255e88
ms.translationtype: HT
ms.contentlocale: cs-CZ
ms.lasthandoff: 09/12/2017
---
# <a name="getting-started-with-intune-in-the-azure-portal"></a>Začínáme s Intune na Azure Portalu

Azure Portal je místo, kde najdete službu Intune. Azure obsahuje celou řadu služeb, z nichž většinu nemusíte pravidelně používat. Když si řídicí panel a boční panel přizpůsobíte, najdete velmi rychle ty správné informace, kdykoli se přihlásíte, abyste přes Intune spravovali zařízení.

## <a name="changing-the-sidebar"></a>Změna bočního panelu

__Boční panel__ na levé straně Azure Portalu zobrazuje seznam všech dostupných služeb Azure. Výchozí zobrazení tohoto kompletního seznamu lze změnit, abyste na očích měli služby, které jsou pro vás nejdůležitější. Jako příklad služby, kterou si přidáte na začátek tohoto seznamu, použijeme Intune.

![Uživatel hledající Intune v seznamu Další služby](./media/azure-add-intune1.png)

1. Vyberte **Další služby** v dolní části bočního panelu na levé straně stránky.
2. V poli filtru vyhledejte **Intune**.
3. Výběrem **hvězdičky** přidáte Intune na konec seznamu svých oblíbených služeb.
4. Najeďte na službu Intune myší. Vyberte a přetáhněte Intune pomocí **tří svislých teček** na pravé straně názvu služby.

## <a name="changing-the-dashboard"></a>Změna řídicího panelu

Výchozí cílovou stránkou je **řídicí panel**. Zde si můžete dlaždice přizpůsobit tak, aby se zobrazovaly informace, které jsou pro vás nejdůležitější.

![Obrázek obecného nového řídicího panelu. Znázorňuje řídicí panel se všemi službami nalevo a hlavní řídicí panel uprostřed. Tlačítka pro změnu řídicího panelu se nacházejí nahoře společně s dlaždicemi, které nabízejí přístup ke všem prostředkům, výukovým kurzům, stavu služby a Azure Marketpace.](./media/azure-default-dashboard.png)

Pokud chcete současný řídicí panel změnit, vyberte tlačítko **Upravit řídicí panel**. Pokud výchozí řídicí panel nechcete změnit, můžete také vytvořit **Nový řídicí panel**. Při vytvoření nového řídicího panelu získáte prázdný privátní řídicí panel s **galerií dlaždic**. Zde můžete přidat nebo přeuspořádat dlaždice. Dlaždice můžete najít podle **obecné** kategorie, **typu**, pomocí **hledání** a prostřednictvím **skupiny prostředků** nebo **značky**.

Přímo na řídicí panel přidáte dlaždice tak, že zvolíte jakékoli tlačítko se **třemi tečkami** a vyberete **Připnout na řídicí panel**.

![Detail oblasti Uživatelé a skupiny > Všechny skupiny v Intune, kde je v pravém horním rohu skupiny vidět možnost Připnout na řídicí panel](./media/azure-pin-to-dashboard.png)

To vás může zajímat, až si do Intune přidáte další obsah, jako jsou skupiny a uživatelé.

## <a name="using-services"></a>Používání služeb

Kdykoli v Azure otevřete Intune nebo jakoukoli jinou službu, objeví se v **okně**. Některé z prvních úloh, které v Intune použijete, jako jsou **Uživatelé**, **Skupiny** a **Mobilní aplikace**, se zobrazí v okně přes celou obrazovku. Při výběru úlohy se toto okno otevře přes celou stránku. Jiná okna se při otevření vysunou z pravé strany okna a následně sbalí pod hlavní okno, ze kterého pocházejí.

## <a name="next-steps"></a>Další kroky

* [Začínáme se správou uživatelů](get-started-users.md) – přidáním uživatele do Intune mu povolíte přístup k firemním prostředkům na mobilních zařízeních.
