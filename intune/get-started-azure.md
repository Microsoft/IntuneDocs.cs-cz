---
title: Začínáme s Microsoft Intune na portálu Azure Portal
titlesuffix: ''
description: Přečtěte si o vytváření a sdílení řídicích panelů pro Microsoft Intune na portálu Azure Portal a o navigaci na těchto řídicích panelech.
keywords: ''
author: dougeby
ms.author: dougeby
manager: dougeby
ms.date: 02/26/2018
ms.topic: article
ms.prod: ''
ms.service: microsoft-intune
ms.technology: ''
ms.assetid: 917c0eed-96d0-49d8-8db8-a6ba13ad0e1f
ms.reviewer: ''
ms.suite: ems
ms.custom: intune-azure
ms.openlocfilehash: 4e070e80bb9575154aded12f0992d04bd7a4718f
ms.sourcegitcommit: e814cfbbefe818be3254ef6f859a7bf5f5b99123
ms.translationtype: HT
ms.contentlocale: cs-CZ
ms.lasthandoff: 08/31/2018
ms.locfileid: "43329950"
---
# <a name="getting-started-with-microsoft-intune-in-the-azure-portal"></a>Začínáme s Microsoft Intune na portálu Azure Portal

Azure Portal je místo, kde najdete službu Microsoft Intune. Azure obsahuje mnoho služeb, ale řadu z nich nejspíš nebudete pravidelně používat. Když si řídicí panel a boční panel v Azure přizpůsobíte, najdete správné informace velmi rychle, kdykoli se přihlásíte, abyste přes Intune spravovali zařízení.

## <a name="changing-the-sidebar"></a>Změna bočního panelu

__Boční panel__ na levé straně portálu Azure Portal zobrazuje seznam všech dostupných služeb Azure. Výchozí zobrazení tohoto kompletního seznamu se dá změnit, abyste neustále měli na očích služby, které jsou pro vás nejdůležitější. V níže uvedeném příkladu si přidáte službu Intune na začátek seznamu.

![Hledání služby Microsoft Intune v seznamu Další služby](./media/azure-add-intune1.png)

1. Na bočním panelu na levé straně stránky vyberte **Všechny služby**.
2. V poli filtru vyhledejte **Intune**.
3. Výběrem **hvězdičky** přidáte Intune na konec seznamu svých oblíbených služeb.
4. Najeďte na službu Intune myší. Vyberte a přetáhněte Intune pomocí **tří svislých teček** na pravé straně názvu služby.

## <a name="changing-the-dashboard"></a>Změna řídicího panelu

Výchozí cílovou stránkou je **řídicí panel**. Na této stránce si dlaždice přizpůsobíte tak, aby zobrazovaly informace, které jsou pro vás nejdůležitější.

![Obrázek obecného nového řídicího panelu. Znázorňuje řídicí panel se všemi službami nalevo a hlavní řídicí panel uprostřed. Tlačítka pro změnu řídicího panelu se nacházejí nahoře společně s dlaždicemi, které nabízejí přístup ke všem prostředkům, výukovým kurzům, stavu služby a Azure Marketpace.](./media/azure-default-dashboard.png)

Pokud chcete současný řídicí panel změnit, vyberte tlačítko **Upravit řídicí panel**. Pokud výchozí řídicí panel nechcete změnit, můžete také vytvořit **Nový řídicí panel**. Vytvořením nového řídicího panelu získáte prázdný privátní řídicí panel s **galerií dlaždic**, který umožňuje přidání a uspořádání dlaždic. Dlaždice můžete najít podle **obecné** kategorie, **typu**, pomocí **hledání** a prostřednictvím **skupiny prostředků** nebo **značky**.

Přímo na řídicí panel přidáte dlaždice tak, že zvolíte jakékoli tlačítko se **třemi tečkami** a vyberete **Připnout na řídicí panel**.

![Detail oblasti Uživatelé a skupiny > Všechny skupiny v Intune, kde je v pravém horním rohu skupiny vidět možnost Připnout na řídicí panel](./media/azure-pin-to-dashboard.png)

Tato možnost bude užitečnější, až si do Intune přidáte další obsah, jako jsou skupiny a uživatelé.

## <a name="using-services"></a>Používání služeb

Kdykoli v Azure otevřete Intune nebo jakoukoli jinou službu, objeví se v **podokně**. Některé z prvních úloh, které v Intune použijete, jako jsou **Uživatelé**, **Skupiny** a **Klientské aplikace**, se zobrazí v podokně přes celou obrazovku. Při výběru úlohy se toto podokno otevře přes celou stránku. Jiná podokna se při otevření vysunou z pravé strany podokna a následně sbalí pod hlavní podokno, ze kterého pocházejí.

## <a name="next-steps"></a>Další kroky

* [Začínáme se správou uživatelů](get-started-users.md) – přidáním uživatele do Intune mu povolíte přístup k firemním prostředkům na mobilních zařízeních.
