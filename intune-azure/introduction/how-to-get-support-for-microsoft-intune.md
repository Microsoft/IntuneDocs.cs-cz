---
title: "Jak získat podporu pro Microsoft Intune"
titleSuffix: Intune Azure preview
description: "Intune Azure Preview: Podpora je k dispozici online a po telefonu pro placené i zkušební předplatné."
keywords: 
author: robstackmsft
ms.author: robstack
manager: angrobe
ms.date: 02/27/2017
ms.topic: article
ms.prod: 
ms.service: microsoft-intune
ms.technology: 
ms.assetid: 7fc95d17-098e-4da5-8a09-a96476569dd9
ms.reviewer: cacamp
ms.suite: ems
ms.custom: intune-classic
translationtype: Human Translation
ms.sourcegitcommit: 4c790438911b06915c49bd76a4ae413b7a9471d1
ms.openlocfilehash: 70f9638941b61309fc2d97987ab20b3d54e529ee
ms.lasthandoff: 02/28/2017


---

# <a name="how-to-get-support-for-microsoft-intune"></a>Jak získat podporu pro Microsoft Intune

[!INCLUDE[azure_preview](../includes/azure_preview.md)]

Microsoft poskytuje pro Microsoft Intune globální technickou a předprodejní podporu a podporu k fakturaci a správě předplatného. Podpora je k dispozici online i po telefonu pro placené i zkušební předplatné. Online technická podpora je k dispozici v angličtině a japonštině. V dalších jazycích je k dispozici podpora po telefonu a online podpora k fakturaci.

Podpora pro Intune a pro Intune při použití s nástrojem Configuration Manager je bezplatná. Zákazníkům se smlouvou Premier Support účtujeme poplatky za dotazy k postupům (například jak nakonfigurovat funkci Intune).

## <a name="find-help-without-opening-a-support-ticket"></a>Získání pomoci bez otevření lístku podpory

Než budete vytvářet lístek podpory, zkuste najít odpovědi a informace v následujících zdrojích informací. Můžeme také doporučit [obecné tipy pro odstraňování potíží v Microsoft Intune](https://docs.microsoft.com/intune/troubleshoot/general-troubleshooting-tips-for-microsoft-intune).

### <a name="microsoft-intune-technet-forums"></a>Fóra Microsoft TechNet o Intune

Zeptejte se technických odborníků Microsoftu nebo s nimi zahajte diskusi. Odpovědi a vysvětlení nabízíme na [fóru Microsoft TechNet o Intune](https://social.technet.microsoft.com/Forums/home), které umožňuje i vyhledávání.

![Fórum Microsoft TechNet o Intune](./media/technet-forum-for-support.png)

### <a name="microsoft-intune-uservoice-product-feedback-site"></a>Web pro zasílání názorů na produkt Microsoft Intune UserVoice

Máte nápad, jak by Microsoft mohl Intune ještě více vylepšit? Svoje nápady můžete přidávat na webu pro zasílání názorů na Microsoft Intune [UserVoice](https://microsoftintune.uservoice.com/forums/291681-ideas). Také můžete hlasovat o nápadech, které k produktu UserVoice přidali ostatní. 

![Stránka Microsoft Intune UserVoice pro zasílání názorů](./media/intune-uservoice-feedback-page.png)

## <a name="create-an-online-support-ticket"></a>Vytvoření lístku online podpory

Pokud nemůžete najít odpovědi sami, můžete vytvořit lístek online podpory.

**V každém lístku podpory prosím zadávejte jen jeden problém**, abychom vám mohli lépe pomoci. Důvody jsou následující:

- Inženýři podpory, kteří poskytují pomoc při řešení problémů, se specializují na určité oblasti a je pak jednodušší určit ty správné odborníky na danou problematiku, kteří vám pomohou.
- Vývojové týmy můžou upřednostnit práci v těch oblastech produktu, kde se generuje nejvíce incidentů.
- Je snazší předat dál náročné problémy správnému zdroji.

Než vytvoříte lístek podpory, seznamte se prosím s [definicí incidentu podpory](#definition-of-a-support-incident).

**Vytvoření lístku online podpory:**

1.  Přihlaste se k [Centru pro správu Office 365](https://portal.office.com) pomocí svých přihlašovacích údajů Intune.
    >[!NOTE]
    >
    >Zákazníci se smlouvou Premier Support můžou otevřít lístek podpory služby Intune na [stránce podpory Premier](https://support.microsoft.com/en-us/premier/contacts).

2.  Zvolte dlaždici **Správce**.
3.  Pokud chcete otevřít lístek, zvolte na levé straně v části **Podpora** možnost **Podpora**.

    ![Otevření nového lístku podpory služby Intune](./media/support-open-ticket.png)

    >[!NOTE]
    >  Zákazníkům, kteří mají nebo měli účet O365 s maximálně 100 licencemi, se zobrazí následující zpráva. Pokud se vám tato zpráva zobrazí, přečtěte si informace v části [Jiné metody vytvoření lístku podpory](#create-a-support-ticket-with-alternate-methods).

    > ![Jiné možnosti podpory pro službu Intune](./media/alternate-support-ui.png)

    -   V případě problémů s fakturací, licencemi nebo účtem vyberte možnost **Informace o fakturaci a produktech**.

    -   V případě všech ostatních problémů s Intune vyberte možnost **Správa mobilních zařízení**.

    > [!NOTE]
    > Možná budete muset zvolit **Další** pod seznamem, aby se zobrazily všechny kategorie.

3.  Podle pokynů otevřete požadavek.

### <a name="create-a-support-ticket-with-alternate-methods"></a>Jiné metody vytvoření lístku podpory

Pokud vaše stránka podpory vypadá takto, postupujte podle následujících pokynů:

![Jiné možnosti podpory pro službu Intune](./media/alternate-support-ui.png)


1. Zvolte **Potřebuji nápovědu**.
2. Do textového pole zadejte popis problému a pak zvolte **Získat nápovědu**.

    ![Jiné možnosti lístku podpory pro službu Intune](./media/support-need-help.png)

3. Podívejte se na navrhované online materiály a zdroje informací nebo zvolte možnost **Zavoláme vám** a pracovníci podpory společnosti Microsoft vás budou kontaktovat.

## <a name="get-phone-support"></a>Získání telefonické podpory
V tématu [Kontaktujte odbornou telefonickou pomoc pro Microsoft Intune](contact-assisted-phone-support-for-microsoft-intune.md) najdete seznam telefonních čísel podpory podle zemí a oblastí, pracovní dobu podpory a podporované jazyky pro každou oblast.

## <a name="track-your-support-requests"></a>Sledování žádostí o podporu
1.  Přihlaste se k [Centru pro správu Office 365](https://portal.office.com) pomocí svých přihlašovacích údajů Intune.
2.  Zvolte dlaždici **Správce**.
3.  Na levé straně v části **Podpora** zvolte možnost **Žádosti o služby**. Potom můžete zkontrolovat své žádosti.

Naše prvotní reakce na žádosti o podporu závisí na závažnosti problému. U nejzávažnějších problémů je naše první reakce pro zákazníky se smlouvou Professional do dvou hodin. Pro zákazníky se smlouvou Premier Support se reakce liší podle smlouvy o podpoře. Jedná se o tyto případy:

- Jedna nebo více služeb jsou nedostupné nebo nepoužitelné.
- Produkce, provoz nebo termíny nasazení jsou vážně ohrožené, případně hrozí vážný dopad na produkci nebo ziskovost.
- Je zasaženo víc uživatelů nebo služeb.

U středně závažných problémů je naše první reakce pro zákazníky se smlouvou Professional do čtyř hodin. Pro zákazníky se smlouvou Premier Support se reakce liší podle smlouvy o podpoře.  Jedná se o tyto případy:

- Služba je použitelná, ale nepracuje tak dobře, jak je obvyklé.
- Situace má střední dopad na chod firmy a jde ji vyřešit během provozní doby.
- Je částečně zasažený jeden uživatel, zákazník nebo služba.

U ostatních typů problémů je naše první reakce pro zákazníky se smlouvou Professional do osmi hodin. Pro zákazníky se smlouvou Premier Support se reakce liší podle smlouvy o podpoře.  Jedná se o tyto případy:

- Situace má minimální dopad na chod firmy.
- Problém je důležitý, ale pro zákazníka nemá okamžitý významný dopad na služby nebo produktivitu.
- U jednoho uživatele dochází k částečnému narušení služby, ale existuje přijatelné alternativní řešení.

> [!NOTE]
> **Pokud používáte Microsoft System Center Configuration Manager** nebo **Microsoft System Center Endpoint Protection:** Technickou podporu pro Configuration Manager nebo Endpoint Protection získáte od svého partnera, případně přejděte do [Centra řešení Microsoft System Center Configuration Manager a System Center Endpoint Protection](http://www.microsoft.com/en-us/server-cloud/products/system-center-2012-r2/resources.aspx), kde najdete řadu materiálů pro svépomocné řešení. Nabízí také možnost otevření žádosti o podporu online nebo po telefonu.
>
> Technická podpora pro System Center Configuration Manager nebo System Center Endpoint Protection vyžaduje buď platbu nebo se odečte od stávajících licenčních smluv nebo smluv Premier Support.

## <a name="find-support-for-volume-licensing"></a>Získání podpory pro zákazníky s multilicencemi
Pokud jste už zakoupili licence od Microsoftu v rámci multilicenčního programu, využijte následující možnosti podpory:

-   Podporu související s licencemi a vyhledáním klíčů najdete na webu [Volume Licensing Service Center](http://go.microsoft.com/fwlink/p/?LinkID=282016).

-   Pokud máte dotazy k fakturaci, využijte [podporu pro fakturaci a správu předplatného](http://support.microsoft.com/oas/default.aspx?prid=15371).

-   Obecné informace o multilicenčních programech najdete na webu [Licencování](http://go.microsoft.com/fwlink/p/?LinkID=282015).

## <a name="definition-of-a-support-incident"></a>Definice incidentu podpory

Incident podpory znamená jeden problém, který bude řešit oddělení podpory, a úsilí nutné k jeho vyřešení. Jeden problém řešený oddělením podpory nejde rozdělit na dílčí problémy. Pokud můžete identifikovat dílčí problémy, je každý takový problém považován za samostatný incident. K vyřešení daného problému může být potřeba více kontaktů a offline zjišťování informací. Čas strávený na poskytnutí těchto řešení je nezávislý na částce, která se vám bude účtovat.

Podpora „Break-fix“ je součástí předplatných Microsoft Intune a Správy mobilních zařízení pro Office 365, takže otevření dalších incidentů podpory nikdy neznamená další poplatky.

Pokud vás pracovník podpory požádá, abyste otevřeli další incidenty podpory pro další problémy, pochopte prosím, že je to v nejlepším zájmu všech uživatelů. Děkujeme vám, že jste s tím srozuměni a jste našimi partnery. My pak díky tomu můžeme poskytovat prvotřídní možnosti podpory.

Ceny za jednotlivé incidenty a úrovně závažnosti najdete v [možnostech podpory Professional Support](https://support.microsoft.com/gp/offerprophone).

