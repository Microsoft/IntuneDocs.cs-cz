---
title: "Jak chránit zařízení s Androidem pomocí šifrování | Dokumentace Microsoftu"
description: "Postup při registraci zařízení s Androidem"
keywords: 
author: barlanmsft
ms.author: barlan
manager: angrobe
ms.date: 08/16/2017
ms.topic: article
ms.prod: 
ms.service: microsoft-intune
ms.technology: 
ms.assetid: d4430e92-04cc-48e9-a77a-81b95a90b6b3
searchScope: User help
ROBOTS: 
ms.reviewer: arnab
ms.suite: ems
ms.custom: intune-enduser
ms.openlocfilehash: 3a2622c7c981e64b3e220424c6661a5ba9e30751
ms.sourcegitcommit: db7a7bbead3a3fa78c4d643607f709a2909eb608
ms.translationtype: HT
ms.contentlocale: cs-CZ
ms.lasthandoff: 09/28/2017
---
# <a name="how-to-protect-your-android-device-using-encryption"></a>Jak chránit zařízení s Androidem pomocí šifrování

Při šifrování zařízení balíte informace v zařízení do vrstvy ochranného kódu, který brání neoprávněným osobám v přístupu k nim. Jako další krok k zabezpečení vašich informací vyžaduje vaše organizace, abyste si zašifrovali zařízení s Androidem. Teprve pak budete mít přístup k firemním souborům, e-mailu nebo datům.

> [!Note]
> Můžete být také vyzváni, abyste si před šifrováním nastavili kód PIN nebo heslo, pokud to vaše firemní podpora vyžaduje.

Pokud byste zrušili registraci telefonu, zůstane zašifrovaný.

1.  Zkontrolujte, že je pro vaše zařízení nastavený kód PIN nebo heslo zamykací obrazovky.

2.  V **Nastavení** zvolte **Zabezpečení** > **Šifrovat zařízení**.
    (Na některých telefonech budete muset najít možnost šifrování tak, že zvolíte **Úložiště** > **Šifrování úložiště** nebo **Úložiště** > **Zamykací obrazovka a zabezpečení** > **Další nastavení zabezpečení**.)

3.  Postupujte podle pokynů na obrazovce. Během šifrování se zařízení může několikrát restartovat.

> [!Note]
> Některá zařízení s Androidem se nedají zašifrovat. Další informace najdete [tady](your-device-appears-encrypted-but-cp-says-otherwise-android.md).

### <a name="what-to-do-if-you-have-issues"></a>Co dělat v případě problémů
**Problém:** Zařízení jste už zašifrovali a dojde k jedné z těchto situací:

- Tlačítko pro šifrování je zakázané.
- Zobrazí se zpráva s informacemi o tom, že je stále nutné nastavit šifrování.
- Bude docházet k chybám při pokusu o použití aplikace Portál společnosti.

**Možná řešení**

- Ujistěte se, že je zařízení nabité a připojené k nabíječce.
- Zkontrolujte, že jste na zařízení nastavili PIN kód nebo heslo.
- Pokud jste na zařízení nastavili PIN nebo heslo, vyzkoušejte následující postup, který může firemní podpora vyžadovat kvůli většímu zabezpečení zařízení. Zobrazované názvy nabídek se mohou mírně lišit od názvů nabídek uvedených v postupech podle toho, jaký máte typ zařízení s Androidem.

    1. Přejděte na **Nastavení** > **Zamykací obrazovka a zabezpečení** > **Zámek obrazovky**. Potvrďte aktuální PIN kód nebo heslo.

    2. Na obrazovce **Vyberte zámek obrazovky** vyberte typ zámku obrazovky, který chcete použít. 

    3. Po zvolení zámku obrazovky se vraťte na obrazovku **Zamykací obrazovka a zabezpečení** a vyberte **Zabezpečené spuštění**. 
    
    4. Na obrazovce **Zabezpečené spuštění** klepněte na **Ke spuštění zařízení požadovat kód PIN** a pak na **Pokračovat**.

    5. Zvolte kód PIN (můžete zadat stejný jako ten, který jste zadali dříve) a klepněte na **Potvrďte kód PIN**.

    6. Otevřete Portál společnosti, vyberte své zařízení a klepněte na možnost **Kontrola dodržování předpisů**.

Potřebujete ještě další pomoc? Obraťte se na svou firemní podporu (kontaktní údaje najdete na [webu Portál společnosti](https://portal.manage.microsoft.com)) nebo napište <a href="mailto:wintunedroidfbk@microsoft.com?subject=I'm having trouble with encryption on my Android device&body=Describe the issue you're experiencing here.">týmu Microsoft Android</a>.
