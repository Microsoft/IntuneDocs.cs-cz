---
title: Instalace aplikace Portál společnosti pro Windows 10 | Dokumentace Microsoftu
description: ''
keywords: ''
author: lenewsad
ms.author: lanewsad
manager: dougeby
ms.date: 01/23/2017
ms.topic: article
ms.prod: ''
ms.service: microsoft-intune
ms.technology: ''
ms.assetid: 0dc35efe-4fd4-4d4a-8569-d649ea704fea
searchScope:
- User help
ROBOTS: ''
ms.reviewer: priyar
ms.suite: ems
ms.custom: intune-enduser
ms.openlocfilehash: a268602833d9164d33a8d86c1b4c6d4485e2abe8
ms.sourcegitcommit: 5eba4bad151be32346aedc7cbb0333d71934f8cf
ms.translationtype: HT
ms.contentlocale: cs-CZ
ms.lasthandoff: 04/16/2018
---
# <a name="what-happens-if-you-install-the-company-portal-app-and-enroll-your-windows-10-device-in-intune"></a>Co se stane, když nainstaluji aplikaci Portál společnosti a zaregistruji zařízení s Windows 10 v Intune?

Když nainstalujete aplikaci Portál společnosti a potom v ní zaregistrujete svoje zařízení s Windows 10 Enterprise nebo Professional do služby Intune, můžete pomocí aplikace Portál společnosti provádět tyto akce:

-   Přístup k podnikové síti, e-mailu a pracovním souborům

-   Získání aplikací společnosti z Portálu společnosti

-   Automatické nastavení e-mailového účtu vaší společnosti

-   Obnovení továrního nastavení telefonu v případě ztráty nebo odcizení

Kroky registrace najdete v tématu [Registrace zařízení s Windows 10 Mobile nebo Windows 10 Desktop v Intune](enroll-your-w10-phone-or-w10-pc-windows.md). Informace o tom, co vaše firemní podpora uvidí a neuvidí na vašem zařízení, najdete v tématu [Co všechno uvidí firemní podpora, když zaregistruji své zařízení do služby Intune](what-info-can-your-company-see-when-you-enroll-your-device-in-intune.md).

Když přidáte počítač:

-   Do vašeho počítače se nainstaluje software, který firemní podpoře umožní spravovat daný počítač a vám umožní přístup k prostředkům společnosti, jako jsou aplikace a informace o podpoře. Vaše firemní podpora může tento software automaticky aktualizovat.

-   Do vašeho počítače se může nainstalovat služba Intune Endpoint Protection. Tento software vyhledává viry a malware.

-   Vaše firemní podpora může inventarizovat veškerý software nainstalovaný v počítači, a to i software, který jste si nainstalovali sami.

-   Může se vyžadovat, abyste přijali smluvní podmínky.

-   Firemní podpora může shromažďovat nebo odstraňovat data z pevného disku vašeho počítače. Může také odstranit celý obsah vašeho pevného disku.

-   Firemní podpora může do vašeho počítače instalovat aplikace a aktualizace.

-   Může ve vašem počítači vynutit dodržování určitých zásad. Například může vyžadovat, abyste v počítači nastavili heslo nebo kód PIN. Firemní podpora může také omezit počet možných zadání nesprávného hesla. Když se tento počet překročí, může se počítač zablokovat nebo se můžou odstranit všechna data z pevného disku počítače.

Pokud máte otázky, obraťte se na svou firemní podporu. Kontaktní údaje najdete na [webu Portál společnosti](https://portal.manage.microsoft.com#HelpDeskDialog).
