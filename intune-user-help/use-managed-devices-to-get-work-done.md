---
title: Práce pomocí spravovaných zařízení | Dokumentace Microsoftu
description: Seznámíte se s principy registrace zařízení za účelem správy v Intune.
keywords: ''
author: lenewsad
ms.author: lanewsad
manager: dougeby
ms.date: 12/06/2017
ms.topic: article
ms.prod: ''
ms.service: microsoft-intune
ms.technology: ''
ms.assetid: 523caa6b-d792-4bb6-bddb-24b2479932d8
searchScope:
- User help
ROBOTS: ''
ms.reviewer: robstack
ms.suite: ems
ms.custom: intune-enduser
ms.openlocfilehash: ecb0729a2c6911fa15dd99ad4abe990859c912ad
ms.sourcegitcommit: 7f46e9990797bdfa669ccba2077721f1bc70c07e
ms.translationtype: HT
ms.contentlocale: cs-CZ
ms.lasthandoff: 04/04/2018
ms.locfileid: "30755228"
---
# <a name="use-managed-devices-to-get-work-done"></a>Práce pomocí spravovaných zařízení
Microsoft Intune je software, který organizacím umožňuje spravovat zařízení (jako jsou smartphony, tablety nebo počítače), aplikace a další firemní prostředky (například e-mail). To zaměstnancům zajistí přístup k pracovním informacím prakticky odkudkoli z jakéhokoli zařízení a současně uchová firemní data v bezpečí.

Když si zaregistrujete zařízení do správy pomocí Intune, může vaše IT oddělení tyto pracovní nebo školní prostředky spravovat, udržovat zařízení ve větším bezpečí a zároveň vám jako zaměstnanci umožnit, abyste k plnění úkolů používali zařízení, které preferujete. Základním způsobem, jak toho dosáhnout, je registrace zařízení do správy prostřednictvím Portálu společnosti.

## <a name="what-information-can-my-company-see-when-i-enroll-my-device-in-intune"></a>Jaké informace moje společnost uvidí, když svoje zařízení zaregistruji do Intune?
Podpora vaší společnosti uvidí informace související s vaší prací, ale neuvidí vaše osobní údaje. To je důležité vědět, když registrujete svoje osobní zařízení, abyste ho používali v práci. Seznam věcí, které správce IT [uvidí nebo neuvidí na vašem zařízení, najdete v dalším článku uživatelské nápovědy](what-info-can-your-company-see-when-you-enroll-your-device-in-intune.md).

## <a name="how-do-i-get-the-company-portal"></a>Jak získám Portál společnosti?
Můžete ho získat jedním ze dvou způsobů:

- Nainstalováním aplikace Portál společnosti do zařízení. Aplikaci Portál společnosti získáte zpravidla v obchodě s aplikacemi pro vaše zařízení, může vám ji ale také nainstalovat firemní podpora.
- Přechodem na [web Portál společnosti](https://portal.manage.microsoft.com#HelpDeskDialog), který nastavila vaše firemní podpora.

## <a name="whats-the-difference-between-the-app-and-the-website"></a>Jaký je rozdíl mezi aplikací a webem?
Mezi aplikací Portál společnosti a webem Portál společnosti jsou drobné rozdíly, u obou ale můžete provádět většinu stejných úloh. Úlohy, které můžete provést:

- Registrace zařízení do správy
- Zobrazení stavu zařízení
- Stažení aplikací doporučených a požadovaných ve vaší organizaci
- Přejmenování zařízení
- Resetování PIN kódu nebo hesla k vašemu zařízení
- Kontaktování IT oddělení s žádostí o podporu

Pokud chcete zjistit, co můžete dělat pomocí webu Portál společnosti v porovnání s aplikací Portál společnosti na vašem konkrétním zařízení, zvolte jeden z následujících odkazů:

- [Použití zařízení s Androidem](using-your-android-device-with-intune.md)
- [Používání zařízení s iOSem](using-your-ios-device-with-intune.md)
- [Používání zařízení s macOS](using-your-macos-device-with-intune.md)
- [Použití zařízení s Windows](using-your-windows-device-with-intune.md)
- [Použití webu Portál společnosti](using-the-intune-company-portal-website.md)

## <a name="what-happens-when-you-add-a-computer-or-device-to-the-company-portal"></a>Co se stane, když přidáte počítač nebo zařízení na Portál společnosti?
Když na Portál společnosti přidáte počítač nebo zařízení, může se nainstalovat určitý software nebo stáhnout aplikace (podle zařízení). Firemní podpoře tím také udělujete oprávnění ke správě vašich zařízení, aby bylo možné lépe chránit firemní informace na daném zařízení.

Pokud vás zajímá, co vaše firemní podpora uvidí nebo naopak neuvidí na vašem zařízení, použijte odkaz, který odpovídá vašemu typu zařízení:

- [Instalace aplikace Portál společnosti pro Android](what-happens-if-you-install-the-company-portal-app-and-enroll-your-device-in-intune-android.md)
- [Instalace aplikace Portál společnosti pro iOS](what-happens-if-you-install-the-company-portal-app-and-enroll-your-device-in-intune-ios.md)
- [Instalace aplikace Portál společnosti pro macOS](what-happens-if-you-install-the-company-portal-app-and-enroll-your-device-in-intune-macos.md)
- [Instalace aplikace Portál společnosti pro Windows](what-happens-if-you-install-the-company-portal-app-and-enroll-your-device-in-intune-windows10.md)

## <a name="what-kind-of-computers-or-devices-can-you-add-to-the-company-portal"></a>Jaký typ počítačů nebo zařízení můžete přidávat na Portál společnosti?
-   Zařízení Apple používající iOS (například iPhone a iPad) a macOS (například MacBook a iMac)
-   Zařízení se systémem Android
-   Zařízení s Windows
    -   Windows 10 Mobile
    -   Windows 10 Desktop
    -   Windows Phone 8.1
    -   Windows 8.1

## <a name="can-you-remove-a-computer-or-device-from-the-company-portal"></a>Můžete z Portálu společnosti odebrat počítač nebo zařízení?
Počítač nebo zařízení můžete z Portálu společnosti odebrat nebo obnovit. Mezi **odebráním** a **obnovením** je rozdíl.

Když počítač nebo zařízení *odeberete* z Portálu společnosti, zrušíte tím registraci zařízení v Intune. Při zrušení registrace se už z tohoto zařízení nedostanete na Portál společnosti a můžou se z něho odebrat některá firemní data. Pokud chcete zjistit, jak zařízení odebrat z Portálu společnosti, zvolte jeden z následujících odkazů:

- [Zrušení registrace zařízení s Androidem](unenroll-your-device-from-intune-android.md)
- [Zrušení registrace zařízení s iOSem](unenroll-your-device-from-intune-ios.md)
- [Zrušení registrace zařízení s macOS](unenroll-your-device-from-intune-macos.md)
- [Zrušení registrace zařízení s Windows](unenroll-your-device-from-intune-windows.md)

Když počítač nebo zařízení *obnovíte*, Portál společnosti se pokusí počítač nebo zařízení obnovit do výchozího továrního nastavení. Při obnovení se ze zařízení odeberou všechna firemní i osobní data. Pokud jste zařízení ztratili, můžete ho také z webu Portál společnosti obnovit vzdáleně.

Postup resetování zařízení najdete tady:

- [Resetování (vymazání) zařízení z webu Portál společnosti](reset-erase-your-device-cpwebsite.md)

## <a name="what-if-i-cant-see-my-device-in-the-company-portal"></a>Co mám dělat, pokud nevidím svoje zařízení na Portálu společnosti?
Abyste zařízení viděli, musíte ho na Portál společnosti napřed přidat. Přejděte na Portál společnosti, který vám doporučil správce, a postupujte podle pokynů pro vaše zařízení. Neuvidíte taky zařízení vlastněná a spravovaná vaší společností.

## <a name="where-else-can-i-go-for-help"></a>Kde jinde ještě můžu požádat o pomoc?
Microsoft doporučuje, abyste se nejprve pokusili vyřešit problém sami. Nabízíme seznam způsobů, jak řešit možné problémy, pro každou z platforem podporovaných v Intune.

- [Řešení běžných problémů se zařízením s Androidem](troubleshoot-your-device-android.md)
- [Řešení běžných problémů se zařízením s iOSem](troubleshoot-your-device-ios.md)
- [Řešení běžných problémů se zařízením s macOS](troubleshoot-your-device-macos.md)
- [Řešení běžných problémů se zařízením s Windows](troubleshoot-your-device-windows.md)

Níže můžete zadat komentář, ve kterém požádáte o pomoc. Každá organizace má ovšem jiné požadavky, proto se může stát, že nebudeme moct na vaše otázky odpovědět. Obraťte se na svou firemní podporu, která vám může nejrychleji pomoct najít relevantní řešení. Příslušné kontaktní informace by měly být k dispozici na [webu Portálu společnosti](https://portal.manage.microsoft.com#HelpDeskDialog).
