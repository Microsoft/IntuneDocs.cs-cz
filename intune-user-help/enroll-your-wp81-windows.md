---
title: "Registrace zařízení s Windows Phone 8.1 v Intune | Dokumentace Microsoftu"
description: "Popisuje registraci zařízení s Windows Phone 8.1 v Intune."
keywords: 
author: barlanmsft
ms.author: barlan
manager: angrobe
ms.date: 01/03/2017
ms.topic: article
ms.prod: 
ms.service: microsoft-intune
ms.technology: 
ms.assetid: 4a120c3d-d520-4d48-ae4c-3338ca4e7bde
searchScope: User help
ROBOTS: 
ms.reviewer: priyar
ms.suite: ems
ms.custom: intune-enduser
ms.openlocfilehash: c7ac377cd3bc958440d191bd45ea5062acdb7647
ms.sourcegitcommit: db7a7bbead3a3fa78c4d643607f709a2909eb608
ms.translationtype: HT
ms.contentlocale: cs-CZ
ms.lasthandoff: 09/28/2017
---
# <a name="enroll-your-windows-phone-81-device-in-intune"></a>Registrace zařízení s Windows Phone 8.1 v Intune

Pokud vaše společnost nebo škola používá Microsoft Intune, můžete svá zařízení zaregistrovat, a získat tak přístup k e-mailům, souborům a dalším prostředkům společnosti. Když svoje zařízení zaregistrujete, dokáže vaše organizace uchovat firemní data v bezpečí. Další informace o registraci najdete v tématu [Co se stane, když nainstaluji aplikaci Portál společnosti a zaregistruji zařízení v Intune](what-happens-if-you-install-the-company-portal-app-and-enroll-your-device-in-intune-windows.md) a v tématu [Co má a nemá firemní podpora oprávnění vidět na vašem zařízení](what-info-can-your-company-see-when-you-enroll-your-device-in-intune.md).


Pokud chcete své zařízení s Phone 8.1 zaregistrovat v Intune, postupujte podle pokynů, které se vztahují na vaši společnost nebo školu:

-   [Pokud vám vaše společnost umožňuje používat Portál společnosti z Microsoft Storu](#if-your-company-lets-you-use-the-company-portal-from-the-windows-store)

-   [Pokud nemáte oprávnění k přístupu do Microsoft Storu z Windows Phonu nebo pokud ještě nemáte účet Microsoft](#if-you-are-not-allowed-to-access-the-windows-store-from-your-windows-phone-or-if-you-do-not-have-a-microsoft-account)

## <a name="if-your-company-lets-you-use-the-company-portal-from-the-microsoft-store"></a>Pokud vám vaše společnost umožňuje používat Portál společnosti z Microsoft Storu
Nainstalujte si do zařízení aplikaci Portál společnosti:

1.  Klepněte na **Start** &gt; **Store**.

2.  Klepněte na **Hledat** a napište **portál společnosti**.

3.  V seznamu výsledků klepněte na **Portál společnosti**.

    ![Výsledky hledání Portálu společnosti](./media/WP81-1-CP-search-store-v2.png)

4.  Klepněte na **Portál společnosti** &gt; **Instalovat**.

    ![Instalace Portálu společnosti](./media/WP81-2-CP-install-v2.png)

Zaregistrujte své zařízení:

1.  V zařízení otevřete aplikaci **Portál společnosti Microsoft Intune**.

2.  Zadejte svoje přihlašovací údaje. V odpovídajících případech můžete být vyzváni, abyste přijali podmínky a ujednání vaší společnosti.

3.  Potažením prstem přejděte na **Moje zařízení**.

4.  Klepněte na **Klepněte sem a můžete pak toto zařízení zaregistrovat nebo identifikovat**.

    ![Klepněte sem a můžete pak toto zařízení zaregistrovat nebo identifikovat](./media/WP81-enroll-1-swipe-my-devices.png)

5.  Klepněte na **Zaregistrovat toto zařízení**.

    ![Zaregistrovat toto zařízení.](./media/WP81-enroll-2-enroll-this-device.png)

6.  Klepněte na **Přidat účet**.

    ![Obrazovka nastavení pracoviště](./media/WP81-enroll-3-workplace-add-acct.png)

7.  Podle potřeby zadejte další informace a klepnutím na **Přihlásit se** dokončete registraci. Teď byste měli vidět účet pracoviště na stránce **Nastavení** &gt; **Pracoviště**.

    ![Obrazovka přidání účtu](./media/WP81-enroll-4-account-added.png)

## <a name="if-you-are-not-allowed-to-access-the-microsoft-store-from-your-windows-phone-or-if-you-do-not-have-a-microsoft-account"></a>Pokud nemáte oprávnění k přístupu do Microsoft Storu z Windows Phonu nebo pokud ještě nemáte účet Microsoft

1.  Klepněte na **Nastavení** &gt; **Pracoviště**.

2.  Klikněte na **Přidat účet** a potom se přihlaste pomocí svého pracovního účtu.

3.  Podle potřeby zadejte další informace a klepnutím na **Přihlásit se** dokončete registraci.

4.  Pokud se zobrazí výzva k instalaci firemní aplikace nebo firemního centra, zaškrtněte odpovídající políčko a potom klepněte na **Hotovo**.

Pokud vaše firemní podpora nastavila Portál společnosti tak, aby se nainstaloval během registrace, zobrazí se Portál společnosti ve vašem seznamu aplikací.

Potřebujete ještě další pomoc? Obraťte se na podporu ve vaší společnosti. Jeho kontaktní údaje najdete na [webu Portál společnosti](https://portal.manage.microsoft.com).
